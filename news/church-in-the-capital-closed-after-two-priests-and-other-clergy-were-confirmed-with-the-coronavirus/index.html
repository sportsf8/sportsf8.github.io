<!DOCTYPE html>
        
<html lang="zh-Hant-TW">
		<head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="generator" content="Hugo 0.65.3" />
	
	<link rel="icon" href="http://sports.face8ook.org/img/logo.png">
	
	<title>Biserică din Capitală, închisă, după ce doi preoți și alți clerici au fost confirmați cu coronavirus | Rumor Theory</title>
	
	

	<meta name="twitter:card" content="summary"/>
<meta name="twitter:title" content="Biserică din Capitală, închisă, după ce doi preoți și alți clerici au fost confirmați cu coronavirus"/>
<meta name="twitter:description" content="Biserică din Capitală, închisă, după ce doi preoți și alți clerici au fost confirmați cu coronavirus
Biserica Sfântul Dumitru din cartierul bucureștean Colentina a fost închisă după ce doi preoți, doi diaconi, un cântăreț și vânzătoarea de lumânări au fost confirmați pozitiv cu noul coronavirus, a precizat pentru G4Media."/>

	<meta property="og:title" content="Biserică din Capitală, închisă, după ce doi preoți și alți clerici au fost confirmați cu coronavirus" />
<meta property="og:description" content="Biserică din Capitală, închisă, după ce doi preoți și alți clerici au fost confirmați cu coronavirus
Biserica Sfântul Dumitru din cartierul bucureștean Colentina a fost închisă după ce doi preoți, doi diaconi, un cântăreț și vânzătoarea de lumânări au fost confirmați pozitiv cu noul coronavirus, a precizat pentru G4Media." />
<meta property="og:type" content="article" />
<meta property="og:url" content="http://sports.face8ook.org/news/church-in-the-capital-closed-after-two-priests-and-other-clergy-were-confirmed-with-the-coronavirus/" />
<meta property="article:published_time" content="2020-03-26T15:06:15+08:00" />
<meta property="article:modified_time" content="2020-03-26T15:06:15+08:00" />




    <link rel="stylesheet" href="https://maxcdn.bootstrapcdn.com/font-awesome/latest/css/font-awesome.min.css" />
    
    
    <link href="http://sports.face8ook.org/css/bootstrap.min.css" rel="stylesheet" />
    <link href="http://sports.face8ook.org/css/demo.css" rel="stylesheet" />
    <link href="http://sports.face8ook.org/css/navbar-top-fixed.css" rel="stylesheet" />



 





  
  <meta property="og:image" content="http://sports.face8ook.org/news/church-in-the-capital-closed-after-two-priests-and-other-clergy-were-confirmed-with-the-coronavirus/cover.jpg" />





 



	<meta name="keywords" content=""/>
	<meta name="description" content=""/>


	<link href="https://stackpath.bootstrapcdn.com/bootstrap/4.3.1/css/bootstrap.min.css" rel="stylesheet" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
	<link rel="stylesheet" href="https://use.fontawesome.com/releases/v5.0.13/css/all.css" integrity="sha384-DNOHZ68U8hZfKXOrtjWvjxusGo9WQnrNx2sqG0tfsghAvtVlRW3tvkXWZh58N9jp"
	 crossorigin="anonymous">
	<link href="https://fonts.googleapis.com/css?family=Righteous%7CMerriweather:300,300i,400,400i,700,700i" rel="stylesheet">
	<link href="http://sports.face8ook.org/css/medium.css" rel="stylesheet">
	<link href="http://sports.face8ook.org/css/additional.css" rel="stylesheet">
	<script async src="//pagead2.googlesyndication.com/pagead/js/adsbygoogle.js"></script>

<script data-ad-client="ca-pub-2730293094729387" async src="https://pagead2.googlesyndication.com/pagead/js/adsbygoogle.js"></script><script type="application/ld+json">


{
  "@context": "https://schema.org",
  "@type": "Organization",
  "name": "Rumor Theory",
  "url": "http://sports.face8ook.org/",
  "sameAs": [
    "https://www.facebook.com/m.media168"
  ]
}

</script>
</head>
<body>


 <nav class="navbar navbar-expand-md navbar-dark fixed-top bg-dark">
      <a class="navbar-brand" href="http://sports.face8ook.org/">M media</a>
	  &nbsp; <div id="navbar_top" name="navbar_top"></div>

<div class="gcse-searchbox-only"></div>

      <button class="navbar-toggler" type="button" data-toggle="collapse" data-target="#navbarCollapse" aria-controls="navbarCollapse" aria-expanded="false" aria-label="Toggle navigation">
        <span class="navbar-toggler-icon"></span>
      </button>

      <div class="collapse navbar-collapse" id="navbarCollapse">
        <ul class="navbar-nav mr-auto" id="mymenu">
        </ul>
      </div>
    </nav>






        <div class="site-content">   
            <div class="container">
<div class="main-content">
        
        <div class="container">
            <div class="row">
                
                <div class="col-md-2 pl-0"><div class="share sticky-top sticky-top-offset">
    <p>Share</p>
    <ul>
        <li class="ml-1 mr-1">
        <a target="_blank" href="https://twitter.com/intent/tweet?text=Biseric%c4%83%20din%20Capital%c4%83%2c%20%c3%aenchis%c4%83%2c%20dup%c4%83%20ce%20doi%20preo%c8%9bi%20%c8%99i%20al%c8%9bi%20clerici%20au%20fost%20confirma%c8%9bi%20cu%20coronavirus&url=http%3a%2f%2fsports.face8ook.org%2fnews%2fchurch-in-the-capital-closed-after-two-priests-and-other-clergy-were-confirmed-with-the-coronavirus%2f" onclick="window.open(this.href, 'twitter-share', 'width=550,height=435');return false;">
        <i class="fab fa-twitter"></i>
        </a>
        </li>
        
        <li class="ml-1 mr-1">
        <a target="_blank" href="https://facebook.com/sharer.php?u=http%3a%2f%2fsports.face8ook.org%2fnews%2fchurch-in-the-capital-closed-after-two-priests-and-other-clergy-were-confirmed-with-the-coronavirus%2f" onclick="window.open(this.href, 'facebook-share', 'width=550,height=435');return false;">
        <i class="fab fa-facebook-f"></i>
        </a>
        </li>

        <li class="ml-1 mr-1">
        <a target="_blank" href="https://www.xing.com/spi/shares/new?url=http%3a%2f%2fsports.face8ook.org%2fnews%2fchurch-in-the-capital-closed-after-two-priests-and-other-clergy-were-confirmed-with-the-coronavirus%2f" onclick="window.open(this.href, 'xing-share', 'width=550,height=435');return false;">
        <i class="fab fa-xing"></i>
        </a>
        </li>        
    </ul>

    
</div>
</div>
                                
                <div class="col-md-9 flex-first flex-md-unordered">
                    <div class="mainheading">
                        	
                                                
                        
                        <h3 class="posttitle">Biserică din Capitală, închisă, după ce doi preoți și alți clerici au fost confirmați cu coronavirus</h3> 
                    </div>

                    
                    
                    
                    

                    
                    <div class="article-post">

						 <p><img src="https://cdn.g4media.ro/wp-content/uploads/2020/03/138696_biserica-sfantul-dumitru-colentina-1.jpg" alt="img">
Biserică din Capitală, închisă, după ce doi preoți și alți clerici au fost confirmați cu coronavirus</p>
<p>Biserica Sfântul Dumitru din cartierul bucureștean Colentina a fost închisă după ce doi preoți, doi diaconi, un cântăreț și vânzătoarea de lumânări au fost confirmați pozitiv cu noul coronavirus, a precizat pentru G4Media.ro Vasile Bănescu, purtătorul de cuvânt al Bisericii Ortodoxe Române.</p>
<p>”Ancheta epidemiologică a dus la izolarea și testarea tuturor clericilor de la parohie și a doamnei de la lumânări. Ulterior au fost depistați pozitiv cântărețul bisericesc, doamna de la lumanari, doi preoți și doi diaconi. Biserica și curtea ei au fost dezinfectate de mai multe ori. În biserica respectivă nu a mai fost oficiată nicio slujbă. Arhiepiscopia Bucureștilor a anunțat imediat DSP-ul și un alt preot a fost desemnat pentru a suplini activitatea acolo.” a declarat Vasile Bănescu pentru G4Media.ro</p>
<p>Sursa foto: creștinortodox.ro


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="personalul-unei-biserici-din-bucurești-printre-care-și-doi-preoți-infectați-cu-coronavirus">Personalul unei biserici din București, printre care și doi preoți, infectați cu coronavirus</h3>
<p><img src="https://www.ziaruldeiasi.ro/app/gethumb.details.php?id=364165&amp;w=800&amp;h=600" alt="img"></p>


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>


<h3 id="coronavirus--informațiile-momentului--carantină-totală-în-românia--906-români-infectați--17-decese">CORONAVIRUS – Informațiile momentului – Carantină totală în România – 906 români infectați – 17 decese</h3>
<p><img src="https://www.oradesibiu.ro/wp-content/uploads/2020/03/coronavirus-6.jpg" alt="img">
⇓ Ascultă știrea ⇓</p>
<p>Urmăriți mai jos desfășurarea evenimentelor provocate de pandemia de coronavirus, în Sibiu, în țară și în lume.</p>
<p>INFO Joi, 26 MARTIE 2020</p>
<p>08:00 Numărul deceselor provocate de Covid-19 la nivel mondial a depășit 21.000, iar cel al infecțiilor este de peste 471.000, în condițiile în care 114.000 de pacienți s-au vindecat deja, citează Hotnews.</p>
<p>07:30 Bilanțul victimelor a ajuns, ieri, la 1.031 în Statele Unite, numărul total al persoanelor diagnosticate cu coronavirus fiind de 68.572, potrivit unei numărători a Universității John Hopkins, anunță AFP. New York este unul dintre cele mai afectate state, cu 280 de persoane decedate.</p>
<p>07:10 Adjunctul şefului misiunii diplomatice a Marii Britanii la Budapesta, Steven Dick, este a zecea victimă a noului coronavirus în Ungaria, au informat Reuters şi Press Association, citând Ambasada Regatului Unit în capitala ungară, potrivit Agerpres. Diplomatul avea 37 de ani și ocupa acest post din decembrie anul trecut.</p>
<p>07:00 Autorităţile franceze din domeniul sănătăţii au raportat, ieri seară, 231 de noi decese din cauza coronavirusului, iar numărul total al morţilor în Franţa a ajuns la 1.331, scrie Agerpres citând Reuters. În cadrul unei conferinţe de presă, şeful Direcţiei Generale pentru Sănătate (DGS), Jerome Salomon a precizat că numărul de cazuri a crescut la 25.233, cu aproape 13% mai mult în ultimele 24 de ore.</p>
<p>INFO Miercuri, 25 MARTIE 2020</p>
<p>22:50 Au fost anunțate trei noi decese în România din cauza coronavirusului. Este vorba despre un bărbat de 63 ani din județul Neamț internat la Spitalul Clinic de Boli Infecțioase Iași și de două femei, ambele în vârstă de 70 de ani, din județul Suceava, internate la SJU Suceava.</p>
<p>22:40 Secţia de Oncologie a Spitalului Judeţean de Urgenţă (SJU) Deva a intrat în carantină, după ce unele cadre medicale din cadrul acesteia au fost depistate pozitiv cu coronavirus.</p>
<p>21:20 Alți 187 de cetăţeni români îmbarcaţi din Roma au ajuns, în această seară, cu o aeronavă, pe Aeroportul Internaţional Mihail Kogălniceanu. Prefectul judeţului Constanţa, George Niculescu, citat de Agerpres, afirmă că pasagerii au parcurs etapele obligatorii ale triajului epidemiologic, după care au fost îmbarcaţi în autocare şi transportaţi către destinaţiile unde vor intra în carantină.</p>
<p>​20:30 Ministrul Sănătății, Victor Costache, a declarat că toți bucureștenii ar putea fi testați pentru coronavirus, pe modelul folosit în Coreea de Sud. Testarea ar urma să se facă cu echipe mobile. Până astăzi, la ora 13.00, la nivel național au fost prelucrate 14.466 de teste, din care 646 în unități medicale private.</p>
<p>20:00 Cancelarul german Angela Merkel a avut, astăzi, din nou rezultat negativ şi la al doilea test pentru coronavirus, dar va rămâne în carantină la domiciliu până la efectuarea celui de-al treilea test, probabil săptămâna viitoare, transmite Agerpres. În Spania, însă, vicepremierul spaniol Carmen Calvo a fost confirmată ca fiind infectată cu noul coronavirus, după ce fusese spitalizată duminică, acuzând dureri respiratorii.</p>
<p>19:30 Numărul deceselor cauzate de epidemia de coronavirus în Italia a ajuns, astăzi, la 7.503, cu 683 de noi decese înregistrate în ultimele 24 de ore, potrivit Agenţiei italiene pentru Protecţie Civilă, citate de Reuters. De asemenea, numărul total al cazurilor de Covid-19 în peninsulă a ajuns la 74.386, potrivit sursei citate.</p>
<p>19:00 Scriitorul și disidentul Paul Goma (84 de ani) a murit din cauza infecției cu coronavirus într-un spital parizian, a anunțat biografa acestuia, Mariana Sipoș, într-un comunicat transmis G4media.</p>
<p>17:30 Ministerul Sănătății a propus Consiliului Județean Suceava să îl demită pe Vasile Rîmbu din funcția de manager al Spitalului Județean, care a fost închis astăzi, după ce 34 de medici și 49 de asistenți medicali și infirmieri s-au infectat cu coronavirus, au declarat reprezentanții Ministerului Sănătății pentru Hotnews.ro. Vasile Rîmbu, managerul Spitalului Județean din Suceava a cărui demitere este cerută acum de Ministerul Sănătății, a fost unul dintre favoriții pentru preluarea funcției de ministru al Sănătății în toamna trecută, după căderea Guvernului PSD prin moțiune de cenzură. Potrivit surselor Hotnews, numele lui Rîmbu a fost vehiculat pentru funcția de ministru al Sănătății înainte ca Victor Costache să fie luat în calcul, însă a refuzat, el preferând să rămână manager la spitalul din Suceava.</p>
<p>17:05 A fost anunțat al paisprezecelea deces în România din cauza coronavirusului. Este vorba despre un bărbat în vârstă de 52 de ani confirmat pozitiv la 23 martie și internat la Spitalul Județean Suceava, acesta fiind cel mai tânăr pacient infectat cu Covid-19 și decedat în țara noastră.</p>
<p>16:30 Israelul va închide sinagogile, în cadrul măsurilor stricte luate de autorităţi în lupta împotriva răspândirii coronavirusului, a informat presa israeliană. Analiza epidemiologică a aproape jumătate dintre cei infectaţi în Israel (2.030 în prezent, 5 decese) arată că 29% au fost infectaţi cu coronavirus în lăcaşuri de cult şi în şcolile religioase iudaice, unde credincioşii menţin un contact strâns, relatează ziarul Yediot Aharonot, citat de EFE.</p>
<p>16:25 Guvernul va adopta, mâine, o ordonanță de urgență care va permite amânarea plății ratelor la bancă pentru persoanele fizice, dar și pentru firmele din România. Plata ratelor va putea fi amânată cu până la 9 luni, a anunțat, astăzi, președintele Klaus Iohannis.</p>
<p>15:30 Aproximativ 30 de cadre medicale de la Spitalul Judeţean de Urgenţă Arad sunt în autoizolare timp de 14 zile, după decesul pacientului de 64 de ani infectat cu coronavirus, spune liderul Sanitas Arad, Otinel Şandru, care semnalează lipsa testării și faptul că „echipamentele de protecţie sunt de pe o zi pe alta”, informează Agerpres.</p>
<p>14:20 28 de cadre medicale ale Spitalului Clinic de Urgență Chirurgie Plastică Reparatorie și Arsuri din București sunt în izolare la domiciliu, după ce un pacient transferat de la Spitalul Județean Suceava a fost depistat cu coronavirus. Acesta nu fusese testat înainte de transfer.</p>
<p>13:30 Șase angajați ai Bisericii Sf. Dumitru Colentina din București, între care 2 preoți, 2 diaconi, femeia care vinde lumânări și cântărețul, au fost depistați cu coronavirus, informează Hotnews. Toți au fost internați și se află în stare bună.</p>
<p>13:18 Bilanțul îmbolnăvirilor cu coronavirus în România a ajuns la 906 persoane, dintre care 86 de pacienți vindecați și 11 decedați. Un număr de 18 persoane se află la Terapie Intensivă, iar 8 sunt în stare gravă. Pacienții nou confirmați, 144 la număr față de raportarea de ieri, au vârste cuprinse între 3 și 79 de ani.</p>
<p>13:15 Spania a înregistrat, în ultimele 24 de ore, 738 de decese provocate de coronavirus, cea mai mare creștere a acestui bilanț de la debutul epidemiei în țară, a anunțat Ministerul Sănătății de la Madrid, citat de Reuters. Spania depășește China în privința numărului de pacienți uciși de Covid-19 și devine, astfe, a doua cea mai afectată țară din lume, după Italia. Numărul total al deceselor a crescut la 3.434, iar cel infecțiilor s-a majorat cu o cincime, de la 39.673 la 47.610, informează Hotnews.</p>
<p>13:10 O aeronavă cu aproximativ 45 de tone de echipament medical este așteptată să aterizeze mâine, pe aeroportul Otopeni. Echipamentele, 100.000 de combinezoane de protecție, au fost achiziționate din Coreea de Sud de statul român, prin Oficiul Național de Achiziții Centralizate, în cadrul eforturilor de combatere a efectelor pandemiei de coronavirus în țara noastră.</p>
<p>12:50 Prințul Charles al Marii Britanii (71 ani) a fost confirmat cu noul coronavirus, informează Mediafax. Și soția sa a fost testată, în cazul ei rezultatul fiind negativ.</p>
<p>12:00 Nouă persoane de la un Centru de dializă privat din Capitală au fost confirmate cu coronavirus, anunță autoritățile, precizând că au fost testate 40 de persoane, iar rezultatele au venit pentru 20 dintre ele. Direcția de Sănătate Publică București a început o anchetă epidemiologică în acest caz.</p>
<p>11:00 Spitalul Militar „Dr. Alexandru Popescu” din Focşani a fost închis, pentru 48 de ore, pentru dezinfecţie generală, după ce doi contacţi au fost depistaţi pozitiv pentru Covid-19, potrivit Agerpres.</p>
<p>10:35 Spitalul Județean din Suceava se închide, pentru 48 de ore, pentru dezinfecție, în urma deciziei echipei Ministerului Sănătății care a efectuat un control la sediul instituției. Dintre cei 233 de medici ai unității sanitare, 34 sunt infectați cu coronavirus, fiind depistați pozitiv și 49 de asistenți medicali și infirmieri. Pacienții internați în acest spital urmează a fi repartizați la alte unități sanitare.</p>
<p>10:00 Al treisprezecelea deces din cauza coronavirusului a fost confirmat în România, în această dimineață. Este vorba despre o femeie de 72 de ani din județul Caraș-Severin, internată la Spitalul Clinic de Boli Infecțioase din Timișoara. Pacienta nu avea istoric de călătorie și nici nu a fost identificat un contact pozitiv, informează autoritățile. Al doisprezecelea deces confirmat în cursul nopții este un bărbat de 74 de ani din județul Ialomița, internat în Spitalul Comănești (Bacău) în data de 22 martie.</p>
<p>09:00 CFR Călători suspendă temporar, începând de astăzi, circulația unor trenuri cu trafic intern, în urma Ordonanței militare nr. 3 emise, ieri, pentru combaterea răspândirii infecției cu coronavirus pe teritoriul țării noastre.</p>
<p>08:40 Președintele Consiliului Județean Suceava, Gheorghe Flutur, a fost confirmat cu coronavirus, el fiind internat la Spitalul Județean din Suceava. În județul Suceava, situația generată de Covid-19 este extrem de gravă, întrucât 5 oameni au murit, iar peste 100 de cadre medicale din Spitalul Județean sunt infectate.</p>
<p>07:00 Letonia va plăti prime de până la 50 la sută din salariu personalului medical direct implicat în lupta împotriva coronavirusului, citează AFP. Personalul din sănătate va beneficia de o astel de primă pentru luna martie, apoi de circa 20 la sută din salariu pentru următoarele două luni.</p>
<p>INFO Marți, 24 MARTIE 2020</p>
<p>22:31 De mâine, 25 martie, în România vor fi suspendate, pentru 14 zile, internările pentru intervenții chirurgicale care nu sunt urgențe și consultațiile programate în structurile ambulatorii, în public și privat. Măsura va fi luată pentru eliberarea locurilor în spitale.</p>
<p>22:30 Ministrul de Interne a emis Ordonanța militară nr. 3 privind măsurile de prevenire a răspândirii Covid-19, prin care a interzis circulația persoanelor, cu excepția deplasării în interes profesional, asigurarea de bunuri pentru necesitățile de bază ale persoanelor și animalelor domestice, asistență medicală care nu poate fi amânată, îngrijire copil, asistență a persoanelor vârstnice sau deplasări scurte pentru activitate fizică. Deplasarea persoanelor peste 65 de ani este permisă între orele 11 – 13, pentru scopurile de mai sus, iar în afara acestui interval doar dacă se face în interes profesional sau pentru activități agricole. Măsura se aplică de mâine, de la ora 12:00.</p>
<p>22:25 Secretarul de Stat Raed Arafat anunță că, potrivit datelor obținute la ora 20:00, numărul românilor infectați cu coronavirus este de 794. Dintre aceștia, 11 au decedat, 79 sunt vindecați iar 431 sunt în spitale, 18 aflându-se la Terapie Intensivă. În carantină sunt 5.556 de oameni, iar în izolare 87.506.</p>
<p>21:35 Alte 3 decese ale unor persoane infectate cu noul coronavirus au fost raportate în această seară, numărul deceselor în România ajungând la 11. Este vorba despre un bărbat de 59 de ani, un altul de 71 de ani și de o femeie de 80 de ani, toți trei fiind pacienți ai Spitalului Județean de Urgență Suceava. Ei au fost confirmați pozitiv în data de 23 martie 2020 și aveau afecțiuni medicale cronice preexistente (boli cardiovasculare, diabet).</p>
<p>21:15 Peste 400.000 de cazuri de coronavirus au fost declarate oficial în lume de la începutul pandemiei, potrivit numărătorii AFP pe baza datelor oficiale la ora 20.00. Cel puțin 401.285 de cazuri de infecție, inclusiv 18.040 de decese, au fost înregistrate în 175 de țări și teritorii, în special în China (81.171 de cazuri, dintre care 3.277 au murit), și în Italia (69.176 de cazuri), țara cel mai greu lovită la numărul morților, respectiv 6.820, informează Hotnews.</p>
<p>21:00 Franța a devenit a cincea țară care raportează peste 1.000 de decese din cauza coronavirusului, cu un bilanț oficial de 1.100 de morți, relatează Reuters.</p>
<p>20:10 Guvernul olandez a anunţat anularea examenelor centrale de sfârşit de studii, echivalente cu examenul de bacalaureat, din cauza pandemiei de coronavirus, informează AFP, preluată de Agerpres. Validarea sau nevalidarea diplomei de încheiere a studiilor va fi determinată doar pe baza notelor obținute în timpul anului școlar. În Olanda, care numără mai mult de 4.700 de cazuri oficial declarate, şcolile sunt închise din 16 martie, pentru a stăvili propagarea noului tip de coronavirus.</p>
<p>20:00 Comitetul de Supraveghere al Băncii Naționale a României, întrunit în ședință de urgență, a decis că băncile și IFN-urile pot amâna ratele la credite, fără a constitui privizioane, în contextul pandemiei.</p>
<p>19:07 Bilanț negru în Italia. În ultimele 24 de ore, s-au înregistrat 743 de noi decese, numărul total al acestora ajungând, așadar, la 6.820. Numărul total al cazurilor de coronavirus confirmate în Italia este de 63.927 de persoane.</p>
<p>19:05 Statul New York a raportat 25.665 de infecții de coronavirus și cel puțin 210 decese, a anunțat guvernatorul Andrew Cuomo, care a reiterat un apel la asistență federală în timp ce criza echipamentelor medicale se adâncește, potrivit BBC.</p>
<p>19:00 Alți aproape 200 de români din Italia vor fi repatriați, urmând să revină în țară în această seară, cu o cursă aeriană charter a unei companii private, anunță Ministerul de Externe.</p>
<p>18:00 Utilizarea transportului public de călători pe toate traseele din Municipiul Iași și zona exterioară acestuia este interzisă, începând de mâine, potrivit unei decizii luate de Comitetul Local pentru Situații de Urgență. De la aplicarea măsurii sunt exceptate c adrele medicale și nemedicale din sistemul public și privat din cadrul spitalelor, dispensarelor, cabinetelor medicale și al întregii infrastructuri medicale, cadrele medicale din toate formele de organizare, inclusiv laboratoare medicale din cadrul Ministerului Sănătății sau din cadrul Ministerului Educației, angajații farmaciilor și angajații fabricilor de medicamente din Municipiul Iași, a ngajații structurilor Ministerului Afacerilor Interne, Ministerului Apărării Naționale și Poliției Locale Iași, a istenții sociali și asistenții personali ai persoanelor cu handicap, pacienții cronic sau f actorii poștali. 17:00 Ministerul Educației și Cercetării a lansat platforma digital.educred.ro, un spațiu virtual pe care toate cadrele didactice pot găsi tehnologii pe care să le folosească în activitățile de învățare cu elevii, la distanță. 16:00 Potrivit Poliției Române, 1.741 de persoane au fot depistate și sancționate în prima noapte de carantină din România, pentru că nu au respectat măsura restricționării circulației între orele 22:00 și 06:00. 14:00 Grupul de Comunicare strategică anunță că 103 cadre medicale din România sunt diagnosticate cu COVID-19, conform datelor raportate către Institutul National de Sănătate Publică din teritoriu. Din cele 103 cadre medicale, 43 sunt medici, dintre care 27 sunt din Suceava. 13:15 Președintele Klaus Iohannis a anunțat introducerea carantinei totale pe teritoriul țării. Ieșirea din casă va fi permisă, de mâine, doar pentru a merge la serviciu sau pentru cumpărături de alimente. Se vor introduce noi restricții de circulație, iar ce a fost până acum o recomandare, devine o obligație. O restricție vizează persoanele peste 65 de ani, care vor trebui „să stea, practic, tot timpul acasă”, a spus șeful statului. Se vor introduce măsuri de supraveghere electronică pentru persoanele aflate în izolare. În plus, autoritățile au decis să folosească și Armata, care va suplimenta forțele de ordine publică, Jandarmerie și Poliție. Toate restricțiile urmează a fi prelucrate într-o ordonanță militară care se va finaliza până la sfârșitul acestei zile, urmând să intre în vigoare începând de mâine. 13:00 Bilanțul îmbolnăvirilor cu coronavirus în România a ajuns la 762, cu 186 mai mult decât raportarea de ieri. 16 persoane se află la Terapie Intensivă, dintre care 6 în stare gravă. Numărul pacienților vindecați – 79. 12:30 7 medici și 23 de asistenți medicali, plus personal auxiliar de la Spitalul Floreasca, cel mai mare spital de urgență din București, sunt izolați la domiciliu după ce un pacient care s-a prezentat la Unitatea de Primiri Urgențe a Spitalului a fost confirmat cu infecție cu coronavirus și transferat, ulterior, la Spitalul de Boli Infecțioase Victor Babeș, a declarat medicul Bogdan Oprița, purtătorul de cuvânt al Spitalului Floreasca, pentru HotNews.ro. 11:40 Spitalele publice din România au intrat în lupta împotriva pandemiei de coronavirus cu aproape 40.000 de angajați mai puțin decât numărul prevăzut de normative. Deficitul de personal în spitalele din țara noastră este de 17,46%, arată datele publicate de Solidaritatea Sanitară, una dintre cele mai mari federații sindicale din domeniu, citată de Hotnews. 09:00 A fost înregistrat al optulea deces al unei persoane infectate cu coronavirus, în România. Este vorba despre un bărbat în vârstă de 70 de ani internat, în 19 martie, la Spitalul Clinic de Boli Infecțioase Craiova. El avea boli preexistente pentru care urma tratament cu insulină. 08:30 Premierul Ludovic Orban își va relua activitatea la Palatul Victoria, după ce și rezultatul celui de-al doilea test pentru coronavirus a ieșit negativ. El s-a aflat în izolare la Vila Lac 1 din data de 13 martie.</p>
<p>INFO Luni, 23 MARTIE 2020</p>
<p>22:20 Premierul francez Edouard Philippe a anunțat noi restricții pentru a lupta împotriva pandemiei de coronavirus, cu limitarea ieșirilor la maxim 1 kilometru de domiciliu, timp de maxim o oră, și închiderea a piețelor alimentare, scrie AFP.</p>
<p>20:30 Maramureș este primul județ care interzice circulația persoanelor în afara locuințelor, cu mici excepții, printre care mersul la muncă, cumpărături, îngrijirea copilului sau asistența persoanelor vârstnice, informează Hotnews. Măsura se va aplica de miercuri, 25 martie. De asemenea, prin ordin al prefectului, persoanele peste 60 de ani vor efectua cumpărături dimineața, între orele 7:00 și 11:00.</p>
<p>20:13 Al șaptelea deces din cauza coronavirusului s-a înregistrat în România, fiind vorba despre un bărbat în vârstă de 65 ani, internat la Spitalul Universitar București și transferat apoi la Spitalul Victor Babeș.</p>
<p>20:05 Peste 350.000 de cazuri de coronavirus au fost confirmate în toată lumea, astăzi, la ora 17.00, potrivit numărătorii AFP, realizată pe baza datelor oficiale, informează Hotnews. Cel puțin 350.142 de cazuri de infectare cu coronavirus, inclusiv 15.873 de decese, au fost identificate în 174 de țări și teritorii. În acest moment, China încă se menține în topul cu cele mai multe cazuri, 81.093, dar pandemia se extinde rapid în Italia, unde au fost raportate 63.927 de cazuri.</p>
<p>19:30 Bilanțul deceselor din cauza Covid-19 în Italia a crescut cu 601, ajungând la 6.078, relatează Reuters. Numărul total al cazurilor confirmate în Italia s-a ridicat, astăzi, la 63.927.</p>
<p>18:45 A fost înregistrat, în România, al șaselea deces din cauza coronavirusului. Este vorba despre un bărbat de 64 de ani, internat din 20 martie la Spitalul Județean Arad.</p>
<p>18:00 Papa Francisc a îndemnat credincioșii din întreaga lume să recite „Tatăl Nostru” mâine, la ora 12:00, un gest prin care doreşte să universalizeze rugăciunea ca metodă de combatere a pandemiei de coronavirus, care în Italia s-a soldat cu peste 4.800 de decese, relatează EFE, citată de Agerpres.</p>
<p>17:30 Spitalul Județean din Suceava va fi închis, iar toți medicii vor fi puși în izolare, după ce 52 de cadre medicale au fost confirmate, în această după-amiază, cu Covid-19. Spitalul va fi dezinfectat în 48 de ore și va fi folosit, exclusiv, pentru tratarea cazurilor de coronavirus. În Suceava vor fi trimiși medici din alte spitale din regiune.</p>
<p>17:20 Un angajat al Parlamentului European, în vârstă de aproximativ 40 de ani, a murit după ce a contractat noul tip de coronavirus, acesta fiind primul deces din cauza pandemiei din cadrul instituţiilor europene, informează AFP, citată de Agerpres. Potrivit unei surse parlamentare, este vorba de un italian care lucra în cadrul serviciului informatic al Parlamentului European. Mai mulţi membri ai Comisiei, Consiliului şi Parlamentului UE, care au mii de angajaţi la Bruxelles, au fost contaminaţi cu noul tip de coronavirus, printre aceştia numărându-se şi negociatorul-şef al UE pentru Brexit, Michel Barnier, aflat în carantină.</p>
<p>17:10 Grupul de lucru aflat sub coordonarea Cancelariei prim-ministrului va analiza un nou pachet de măsuri care să ajute domeniile economice afectate de pandemia de coronavirus, a anunțat Ionel Dancă, șeful cancelariei, la Digi24. Noul pachet are în vedere, în special, persoanele fizice autorizate, întreprinderile individuale şi întreprinderile familiale și ar urma să clarifice modul în care se acordă o indemnizație la nivelul unui salariu minim brut pe economie celor care nu pot intra în șomaj tehnic, conform legii.</p>
<p>17:00 Specialiști psihologi din cadrul Asociației Proacta EDU au pus la dispoziția elevilor, profesorilor și părinților, două linii telefonice gratuite pentru consilierea psihologică pe tema Codiv-19. Este vorba de numerele de telefon 0771.141.767 și 0771.141.750 la care specialiștii vor oferi suport personalului didactic pentru comunicarea cu familiile și pentru a identifica situațiile speciale sau de risc în care se pot afla părinții sau elevii.</p>
<p>16:30 Aproape 47.000 de români au intrat în țară cu mașina în ultimele zile pe la punctele de trecere a frontierei cu Ungaria, după crearea unui culoar special de către autoritățile ungare, prin care românii au acces zilnic. De asemenea, peste 1.000 de români au fost repatriaţi din diferite ţări, informează Hotnews.</p>
<p>14:30 Internările pentru intervențiile chirurgicale și alte tratamente și investigații medicale spitalicești, care nu reprezintă urgență și pot fi reprogramate, vor fi suspendate începând de mâine, pentru o perioadă de 14 zile. De asemenea, se suspendă consultațiile programate și programabile, în structurile ambulatorii ale spitalelor publice și private. Măsura este dispusă printr-un ordin vizat de ministrul Afacerilor Interne, Ion Marcel Vela, transmite Grupul de Comunicare Strategică. În termen de 48 de ore de la intrarea în vigoare a ordinului, vor fi externați toți pacienții care nu reprezintă urgențe și nu necesită, obligatoriu, acordarea îngrijirilor medicale în spital.</p>
<p>14:10 A fost înregistrat al cincilea caz de deces al unei persoane infectate cu noul coronavirus, în România. Este vorba de un bărbat în vârstă de 71 ani din Suceava, confirmat pozitiv pe data de 23 martie și internat la Spitalul Județean Suceava.</p>
<p>13:55 Pandemia cu noul coronavirus a omorât peste 15.000 de oameni în lume, potrivit AFP, pe baza numărătorii de luni de la ora 13.00, informează Hotnews. Un total de 15.189 de decese erau înregistrate la 13.00, cele mai multe fiind în Europa. Cu 5.476 de decese, Italia este cea mai afectată țară, urmată de China (3.270), de unde a plecat pandemia, și Spania (2.182). Cu 1.395 de noi decese în ultimele 24 de ore dintr-un total de 172.238 de pacienți diagnosticați cu Covid-19, Europa este continentul unde pandemia progresează rapid.</p>
<p>13:10 Bilanțul infectărilor în Spania este îngrijorător. În ultimele 24 de ore, au fost 462 de decese provocate de coronavirus și 4.500 de persoane infectate. Numărul total al îmbolnăvirilor a depășit 33.000.</p>
<p>13:00 Bilanțul infectărilor cu coronavirus în România a ajuns la 576, cu alte 143 cazuri noi, potrivit raportării oficiale. Este cel mai mare număr de îmbolnăviri anunțate într-o zi de la apariția Covid-19 în România.</p>
<p>12:15 Principalele burse europene au coborât la cea mai redusă valoare din ultimii şapte ani, după ce mai multe ţări au extins măsurile destinate limitării propagării epidemiei de coronavirus, transmite Reuters, potrivit Agerpres.</p>
<p>12:00​ S-a înregistrat al patrulea deces al unei persoane confirmate cu coronavirus. Este vorba despre o femeie în vârstă de 72 ani, internată în data de 21 martie la Spitalul Județean Suceava, cu afecțiuni asociate cronice.</p>
<p>11:15 Un număr de 27 de cadre medicale de la Spitalul Judeţean de Urgenţă (SJU) Suceava – 18 medici și 9 asistenți – au fost confirmaţi cu coronavirus și sunt internaţi în secţia de Boli Infecţioase, potrivit unui comunicat de presă al SJU.</p>
<p>11:00 Organizaţia Naţiunilor Unite va crea un fond pentru a sprijini tratamentul pacienţilor cu coronavirus la nivel mondial, a anunţat luni Ministerul de Externe norvegian, potrivit Reuters.</p>
<p>09:00 Nelu Tătaru, secretar de stat în Ministerul Sănătății a informat că, în următoarele zile, vor ajunge în țară 200.000 de teste individuale de coronavirus. Aceasta va fi o primă tranșă din cele circa 2 milioane de teste ce vor fi achiziționate din Coreea de Sud.</p>
<p>08:30 Jocurile Olimpice de la Tokyo ar putea fi amânate, dacă pandemia de coronavirus va face imposibilă organizarea competiției în condiții sigure, a anunțat premierul japonez Shinzo Abe, citat de AFP.</p>
<p>INFO Duminică, 22 MARTIE 2020</p>
<p>21:30 Un al treilea deces a fost confirmat în România. Este vorba despre un bărbat în vârstă de 70 de ani internat, inițial, la Spitalul Județean Piatra Neamț și transferat, ulterior, la Spitalul de Boli Infecțioase din Iași. Pacientul avea afecțiuni cronice preexistente (diabet, hipertensiune arterială) și fusese confirmat pozitiv în data de 19 martie.</p>
<p>20:22 Grecia va institui, de mâine, izolarea generală la domiciliu a întregii populaţii pentru a limita propagarea noului coronavirus, a anunţat premierul Kyriakos Mitsotakis. Va fi permisă deplasarea pe străzile Greciei doar a celor care merg sau se întorc de la muncă, cumpără alimente sau medicamente ori merg la medic. Grecia a înregistrat, astăzi, 94 de cazuri noi de coronavirus, numărul total al infectărilor ajungând la 624, dintre care 15 decese.</p>
<p>20:20 Cancelarul german Angela Merkel, care s-a aflat în contact cu un medic ce a fost ulterior confirmat pozitiv cu noul coronavirus, a decis să se plaseze imediat în carantină la domiciliu, de unde își va continua activitatea, a anunțat purtătorul de cuvânt al guvernului german, citat de AFP.</p>
<p>20:15 Cântărețul de operă spaniol, celebrul tenor Plácido Domingo a anunțat că a fost infectat cu coronavirus. Tenorul spune că se simte bine, în ciuda febrei și a tusei și el și că se autoizolează împreună cu familia lui, transmite AFP. Spania este a treia țară cea mai lovită de pandemia de coronavirus după China și Italia, cu peste 28.00 de infectați și peste 1.700 de decese până în prezent.</p>
<p>19:20 Nou bilanț în Italia. În ultimele 24 de ore, 651 de persoane au murit ca urmare a epidemiei de coronavirus, numărul deceselor ajungând la un total de 5.476, au informat autoritățile, citate de Hotnews. Numărul total al îmbolnăvirilor se apropie de 60.000. Dintre persoanele infectate, peste 7.000 s-au însănătoșit, iar circa 3.000 sunt în stare gravă, la Terapie Intensivă.</p>
<p>18:30 Autorităţile din Germania intenţionează să impună o interdicţie privind contactul între persoane, limitând interacţiunile între mai mult de două persoane, scrie Agerpres citând agenția germană DPA. Excepţiile de la această interdicţie se referă la familii şi persoane care locuiesc în aceeaşi gospodărie.</p>
<p>18:15 Elveţia a înregistrat peste 900 de noi cazuri de infectare cu noul coronavirus de sâmbătă până duminică, bilanţul total al cazurilor diagnosticate ajungând la 7.014, dintre care cel puţin 60 de decese, informează Reuters.</p>
<p>17:30 Premierul Ludovic Orban va face, mâine dimineață, cel de-al doilea test pentru coronavirus. El se află în izolare la Vila Lac 1 din data de 13 martie. Dacă rezultatul va fi negativ, se va încheia perioada de izolare și își va putea relua activitatea la Palatul Victoria.</p>
<p>16:30 Cehia plănuieşte să menţină graniţele închise pentru „multe luni”, a declarat duminică Roman Prymula, epidemiologul care conduce Comitetul naţional de criză împotriva epidemiei, informează Agerpres. Cetăţenii străini vor putea să plece din ţară, dar nu li se va permite să revină, a spus Prymula la postul de televiziune Prima. Cehia a înregistrat, până acum, 1.047 cazuri de infectare cu noul coronavirus, 19 persoane fiind tratate în secţii de terapie intensivă.</p>
<p>14:30 Europa a depăşit pragul de 150.000 de cazuri confirmate de coronavirus, dintre care peste 53.000 în Italia. Cu cel puţin 152.117 de cazuri, dintre care 7.802 de decese, Europa este continentul cel mai afectat de pandemie, înaintea Asiei (96.669 de cazuri, dintre care 3.479 de decese).</p>
<p>13:40 Opt români aflați în străinătate, 7 în Italia și unul în Franța, au murit de la începutul pandemiei de coronavirus, informează Ministerul de Externe.</p>
<p>13:05 Autoritățile anunță că, în România, 433 de persoane au fost infectate cu coronavirus, numărul fiind în creștere cu 66 de cazuri față de raportarea anterioară. Din totalul pacienților, 64 sunt vindecați și externați. Ate 4.803 persoane sunt în carantină.</p>
<p>12:55 Al doilea român infectat cu coronavirus a decedat, la Spitalul Universitar Victor Babeș București. Bărbatul avea 74 de ani.</p>
<p>11:30 Şeful Inspectoratului pentru Situaţii de Urgenţă (ISU) Hunedoara a fost confirmat cu noul coronavirus. Colonelul Viorel Demean se afla în izolare la domiciliu din data de 14 martie. Astăzi, urmează a fi transportat la Spitalul de Boli Infecţioase din Timişoara.</p>
<p>11:00 Managerul Spitalului Universitar de Urgență București a fost suspendat din funcție. Decizia vine în urma propunerii Corpului de Control al Ministerului Sănătății, care arată într-o Notă că la nivelul unității sanitare s-au constatat mai multe deficiențe de management în cazul Adrianei Nica, dar și că, în aceste zile, nu au fost luate măsurile necesare pentru prevenirea infectării cu noul coronavirus atât în rândul pacienților, cât și a personalului medical.</p>
<p>10:10 Atacantul polonez al echipei Bayern Munchen, Robert Lewandowski, va dona un milion de euro pentru lupta împotriva pandemiei de coronavirus, informează News.ro. Şi alţi fotbalişti celebri au iniţiat acţiuni similare, între care Paul Pogba, Lorenzo Insigne şi Franck Ribery.</p>
<p>09:50 A fost înregistrat primul deces al unui pacient infectat cu noul coronavirus pe teritoriul României, transmite Grupul de Comunicare Strategică. Este vorba de pacientul în vârstă de 67 de ani confirmat cu Covid-19 la data de 18 martie la UPU din cadrul Spitalului Filiași și transferat în aceeași dată la SCBI Craiova. Pacientul avea afecțiuni preexistente foarte grave, patologie neoplazică în stadiu terminal (cancer).</p>
<p>09:00 În întreaga lume, numărul deceselor provocate de coronavirus a depășit 13.000, iar cel al persoanelor infectate 308.000, în vreme ce 95.000 de pacienți au fost declarați vindecați, informează worldometers.</p>
<p>08:35 Președintele american ​Donald Trump a scris pe contul său de Twitter că două substanțe chimice, combinate, ar putea produce o mare schimbare în istoria medicinei. Hidroxiclorochina şi Azitromicina sunt folosite la studii pentru tratarea pacienților infectați cu Covid-19. Pacienţii înscrişi într-un astfel de studiu au învins virusul în jurul celei de-a cincea zi de tratament. Experţii avertizează, însă, că este nevoie ca studiile să fie aprofundate şi că există încă incertitudine cu privire la eficacitatea tratamentului.</p>
<p>08.32 Măsurile recomandate în ordonanța militară comunicată sâmbătă seara de ministrul de Interne Marcel Vela ar trebui să fie considerate de cetățeni drept obigatorii, a declarat secretarul de stat Raed Arafat, șeful Departamentului pentru Situaţii de Urgenţă.</p>
<p>08.25 Agenţia americană pentru produse alimentare şi medicamente a anunţat că a autorizat utilizarea primului test de diagnostic rapid care ar putea detecta noul coronavirus în aproximativ 45 de minute, transmite CNN, citat de Mediafax.</p>
<p>08.20 Fostul preşedinte al lui Real Madrid, Lorenzo Sanz, în vârstă de 76 de ani, a decedat după ce a fost diagnosticat cu Covid-19. Anunţul a fost făcut de fiul său, pe Twitter, potrivit presei spaniole</p>
<p>08.05 Cel puţin 900 de milioane de persoane din întreaga lume suni izolate la domiciliu în peste 30 de ţări, fie ca parte a măsurilor obligatorii impuse de autorităţi, fie în urma recomandărilor acestora, scrie Le Figaro, citat de Mediafax. Numărul este greu de crezut şi este fără precedent: de la Roma la New York, trecând prin Paris, 900 de milioane de oameni din toată lumea sunt izolaţi în case, în mai mult de 35 de ţări, indiferent dacă sunt în contextul unor măsuri obligatorii, recomandări sau stări de urgenţă, conform unei numărători realizate sâmbătă de AFP.</p>
<p>07:00 Două persoane care îşi desfăşoară activitatea în cadrul Ambasadei României din Spania au fost testate pozitiv cu Covid-19. Au fost dispuse măsurile de protecție care se impun pentru restul colectivului misiunii diplomatice şi familiile acestora. Ministerul Afacerilor Externe precizează că activitatea Ambasadei României în Regatul Spaniei va fi suspendată temporar, pentru ca personalul misiunii să intre în autoizolare. Totodată, activitatea secţiei consulare s-a suspendat temporar, fiind preluate doar cazurile urgente.</p>
<p>INFO Sâmbătă, 21 MARTIE 2020</p>
<p>21:50 Ordonanța militară adoptată astăzi prevede că actele religioase (cununii, botezuri sau înmormântări) pot fi oficiate cu maximum 8 persoane.</p>
<p>21:45 Primarul municipiului Deva, Florin Oancea, şi fiica acestuia, Laura, s-au vindecat de infecţia cu noul coronavirus, rezultatele primite, astăzi, la cel de-al doilea test pentru COVID-19, fiind negative.</p>
<p>21:20 Ministrul Afacerilor Interne a emis o ordonanță militară prin care este interzisă circulația pe domeniul public a grupurilor mai mari de 3 persoane care nu locuiesc împreună. Totodată, în intervalul orar 06:00 – 22:00 se restricționează circulația persoanelor în afara locuinței sau gospodăriei, fiind recomandat să se efectueze doar pentru motive întemeiate, precum interes profesional, cumpărături sau asistență medicală. Între orele 22:00 – 06:00, se interzice circulația persoanelor în afara locuinței sau gospodăriei, dacă nu se încadrează între motivele considerate întemeiate. De asemenea, se suspendă activitatea comercială a mai multor tipuri de activități, cum ar fi cabinetele de medicină dentară (fiind permise doar intervențiile stomatologice de urgență) sau magazinele din mall-uri, cu excepția celor care vând produse alimentare, veterinare, farmaceutice sau servicii de curățătorie. Măsurile intră în vigoare de mâine, 22 martie a.c., de la ora 22:00.</p>
<p>Deplasările limitate drastic – Ce declarații trebuie să completăm ca să ieșim din casă după ora 22</p>
<p>20:30 Un număr de 11 medici de la Spitalul Judeţean de Urgenţă (SJU) Suceava au fost confirmaţi cu noul coronavirus. Potrivit biroului de presă al unităţii medicale, citat de Agerpres, medicii sunt din secţiile Boli Infecţioase, Pneumologie şi Ortopedie, precum şi de la Unitatea Primiri Urgenţe (UPU). Sursa citată mai precizează că măsurile luate sunt: izolarea medicilor la domiciliu şi apoi internarea în funcţie de agravarea simptomatologiei, înlocuirea medicilor cu personal existent şi tratarea acestora conform protocolului.</p>
<p>19:15 Nou bilanț cutremurător în Italia. În ultimele 24 de ore, s-au înregistrat peste 6.500 de îmbolnăviri cu coronavirus, iar 793 de persoane infectate au decedat. Numărul total al îmbolnăvirilor este de aproape 54.000, iar numărul total al deceselor de 4.825.</p>
<p>18:30 Prefecţii din România nu au voie să mai comunice informaţii despre pacienţii confirmaţi cu noul coronavirus, despre numărul de teste Covid-19 efectuate, nici despre starea de sănătate a pacienților depistați pozitiv. Singurele informații vor fi transmise doar de Grupul de Comunicare Strategică, informează Mediafax.</p>
<p>17:30 Albania scoate pe străzi armata pentru a impune restricţii de circulaţie timp de 40 de ore, pentru a limita propagarea pandemiei de coronavirus. Măsura a fost luată după ce populația nu s-a conformat benevol.</p>
<p>16.00 227 de cetățeni români au fost repatriați din Torino (Italia), ajungând în țară cu două curse aeriene tip charter, operate de o companie privată. Repatrierea ține de demersul autorităților noastre de a facilita revenirea cetățenilor români nerezidenți, afectați de restrângerea drastică a activităților economice în care erau angrenați în Italia, precum și a cetățenilor români care se află în Italia în situații deosebite, fără posibilități reale de a continua prezența pe teritoriul Italiei.</p>
<p>15:30 Guvernul Franţei a fost acţionat în judecată din cauza modului defectuos în care gestionează epidemia. Sute de medici au iniţiat o acţiune judiciară contra premierului Édouard Philippe şi a fostului ministru al Sănătăţii Agnès Buzyn, pe care îi acuză de „minciună de stat”. Medicii îi acuză pe Édouard Philippe şi Agnès Buzyn că nu au luat măsurile necesare pentru a opri epidemia înainte de răspândirea acesteia în Franţa, relatează Mediafax.</p>
<p>14.25 Elveţia şi-a înăsprit măsurile împotriva noului coronavirus, interzicând adunările de peste cinci persoane, însă a îndepărtat orice izolare, o măsură adoptată de către alte ţări din Europa, denunţând un ”show politic”. În Elveţia, o ţară care se învecinează cu Italia, covid-19 a ucis 43 de persoane. Peste 4.800 de persoane aufost testate pozitiv, însă Elveţia nu testează toate cazurile suspecte, din cauza unei cvasi-penurii de teste.</p>
<p>14.00 Un număr 324 de persoane au murit în Spania într-o singură zi, ducând la 1.326 numărul total al deceselor înregistrate în această țară din cauza coronavirusului, transmite ElPais.com</p>
<p>13:30 Uniunea Europeană intenționează să suspende regulile privind disciplina bugetară, pentru ca statele membre să poată cheltui cât va fi necesar în lupta contra consecințelor economice ale pandemiei . Săptămâna viitoare, ministrii de finanțe din statele membre UE urmează să valideze această suspendare, în cadrul unei videoconferințe.</p>
<p>13:10 Autoritățile anunță că, în România, 367 de persoane au fost infectate cu coronavirus, numărul fiind în creștere cu 59 de cazuri față de raportarea anterioară. La Terapie Intensivă sunt, în acest moment, 14 români, dintre care 3 se află în stare gravă. Din totalul pacienților, 52 sunt vindecați și externați.</p>
<p>12:00 În Italia, 13 doctori au murit din cauza coronavirusului, iar aproape 3.000 de medici și asistente au fost deja infectați, transmite Mediafax.</p>
<p>08:00 Numărul cazurilor de persoane infectate cu coronavirus a ajuns la peste 276.000 în lume, fiind consemnate până acum 11.400 de decese și 91.000 de vindecări, potrivit worldometers.</p>
<p>07:10 România are, în acest moment, 5.400 de teste pentru depistarea infecțiilor cu noul coronavirus. Potrivit Hotnews, în jurul datei de 30 martie – începutul lunii aprilie, urmează să ajungă în țară alte 45.000 kituri de testare (fiecare kit având câte 150 de teste).</p>
<p>07:00 Lotul național de scrimă va fi supus, de urgență, testelor, după ce s-a aflat că sportivii români au intrat în contact, la Cupa Mondială de la Budapesta, cu mai mulți sportivi asiatici care au fost testați pozitiv cu coronavirus.</p>
<p>INFO Vineri, 20 MARTIE 2020</p>
<p>Vă dorim noapte bună. Stați în casă. Va fi bine!</p>
<p>21:20 A fost publicată în Monitorul Oficial Ordonanţa de Urgenţă pentru modificarea şi completarea Legii 286/2009 privind Codul penal, adoptată de Guvern în şedinţa din această săptămână. Actul normativ prevede pedepse majorate pentru infracțiuni ca zădărnicirea combaterii bolilor sau fals în declarații, introducând și o incriminare nouă, de omisiune a declarării unor informaţii esenţiale cu privire la posibilitatea de a fi intrat în contact cu o persoană infectată cu o boală infectocontagioasă.</p>
<p>20:35 Începând de mâine, nimeni nu va putea părăsi oraşele Bulgariei fără un motiv întemeiat, iar persoanele cu vârste de peste 60 de ani vor avea acces în magazine alimentare şi în farmacii numai între orele 08:30 şi 10:30, măsuri luate de autorităţile de la Sofia pentru a preveni răspândirea coronavirusului, informează Agerpres.</p>
<p>20:10 Inspectoratul Școlar Județean Constanța i-a anunțat pe profesori că, în perioada în care școlile sunt inchise din cauza coronavirusului și ei fac cursuri online cu elevii, nu se dau teme, nu se notează și nu se pun absențe.</p>
<p>20:00 Bilanț cutremurător în Italia. În ultimele 24 de ore, în această țară au murit 627 de persoane infectate cu coronavirus. Numărul total al îmbolnăvirilor a depășit 47.000, iar numărul total al deceselor a trecut de 4.000.</p>
<p>19.00 Comisia Europeană alocă României peste 1 miliard de euro pentru a gestiona criza produsă de coronavirus. Fondurile vor sprijini sistemul de sănătate și vor oferi creditare pentru IMM-uri. Digi24 informează că 483 de milioane de euro reprezintă suma care trebuia rambursată de România, fiind vorba de prefinanțări necheltuite. Însă, vor fi mai redirecționate și 637 de milioane de euro, avans la fonduri structurale dat la începutul lunii martie și aprilie, bani necesari luptei împotriva crizei de coronavirus.</p>
<p>18.40 România va face parte din țările care vor testa un vaccin împotriva coronavirusului, destinat persoanelor care nu au fost infectate cu noul virus.</p>
<p>18.30 Deputatul liberal Lucian Heiuș s-a vindecat de infecția cu coronavirus, el urmând a fi externat, în această seară, din Spitalul de Boli Infecțioase Timișoara.</p>
<p>17.00 Compania Farmec din Cluj, cel mai mare producător român de cosmetice, începe producția a două noi produse igienizante pentru mâini, pe bază de alcool 70 la sută.</p>
<p>16.30 Ministerul Apărării anunță omologarea unei izolete de concepție românească ce asigură izolarea temporară și transportul în siguranță al personalului suspect sau confirmat de contaminare cu agenți biologici, inclusiv noul coronavirus. Izoleta sută la sută românească a fost testată și omologată, urmând să fie declanșat, în cel mai scurt timp, procesul de producție.</p>
<p>15.52 Trei români au decedat în Italia în urma infectării cu coronavirus, a anunțat vineri Ministerul de Externe. Potrivit sursei citate, alți 29 de români infectați cu COVID-19 se află în afara granițelor.</p>
<p>14.50 Procurorii de la Parchetul de pe lângă Judecătoria Avrig au anunțat vineri că au deschis un dosar penal pentru zădărnicirea combaterii bolilor după ce doi localnici nu au respectat măsura izolării la domiciliu și au mers la piața orașului Avrig pentru a vinde fructe și legume.</p>
<p>13.50 Un document al Grupului de suport tehnico-ştiinţific privind gestionarea bolilor înalt contagioase pe teritoriul României,privind restricţionarea deplasărilor în afara domiciliului, datat 20 martie, a fost lansat vineri în spaţiul public, Grupul de Comunicare Strategică precizând că este vorba despre un document de lucru, aflat în analiză, neaprobat, iar măsurile conţinute în document nu au aplicabilitate imediată. Grupul de Comunicare Strategică anunţă că a fost sesizat DIICOT pentru infracţiunea de divulgare fără drept a unor informaţii care nu sunt destinate publicităţii.</p>
<p>13.40 China nu înregistrează a doua zi la rând nicio contaminare locală cu noul coronavirus, în pofida unui nou record de cazuri ”importate”.</p>
<p>13.22 Apel al Președintelul Iohannis : Contează enorm ca fiecare dintre noi să urmeze întocmai regulile impuse de autorități! Protejați-vă pe voi și pe cei dragi, păstrați distanța, iar dacă vă întâlniți, nu vă mai strângeți mâna și nu vă mai îmbrățișați, nu vă expuneți și nu îi expuneți pe ceilalți pericolului infectării! În aceste zile în care ne aflăm în plin război pentru păstrarea sănătății omenirii, eroii noștri din prima linie de apărare sunt medicii și personalul medical. Lor le datorăm respectarea cu strictețe a recomandărilor, astfel încât munca lor neobosită să nu fie în zadar. Este vital să limităm răspândirea acestui virus periculos pentru a le da răgaz medicilor să-i vindece pe cei infectați. DETALII AICI</p>
<p>13:05 Autoritățile anunță că, în România, 308 persoane au fost infectate cu coronavirus. În acest moment, 11 persoane sunt la Terapie Intensivă, iar 2 se află în stare gravă. Din totalul pacienților, 31 au fost declarați vindecați și externați.</p>
<p>12.50 Bilstein Sibiu donează 30.000 de euro pentru Spitalul Județean în campania Fundației Comunitare</p>
<p>12:10 Peste 12.000 de apeluri la 112 legate de coronavirus au fost preluate în perioada 25 februarie – 18 martie, în cele mai multe cazuri fără urgențe reale, relatează Serviciul de Telecomunicații Speciale, citat de Hotnews. Unele persoane au întrebat dacă mai pot face nunta, dacă mai circulă trenurile sau dacă poșta e deschisă. Un fumător izolat la domiciliu a sesizat că nu mai are țigări și a solicitat ca cineva să îi ducă acasă. S.T.S. face apel la populație să sune la 112 doar pentru urgențe, amintind că apelarea abuzivă sau falsă a acestui număr se sancționează cu amendă de până la 5.000 de lei.</p>
<p>09:30 Trupul româncei decedate în Italia (80 ani), din cauza coronavirusului, a ajuns în România. Recorder.ro, citat de Hotnews, informează că rudele femeii au acționat pe cont propriu, după ce autoritățile române le-au spus că repatrierea nu intră în atribuțiile lor. Ieri, mașina cu trupul neînsuflețit a ajuns la vamă, iar reprezentanții Poliției de frontieră au permis intrarea în țară, punând la dispoziție un convoi special format din echipaje de poliție și jandarmi care au însoțit autovehiculul până la Borșa, Maramureș.</p>
<p>7:30 Pentru a doua zi consecutiv, China nu a raportat nicio nouă contaminare de origine locală cu coronavirus. În țara asiatică, numărul persoanelor afectate de coronavirus, de la începutul pandemiei, este de aproximativ 81.000.</p>
<p>7:15 Întregul stat California a fost plasat în carantină, pentru a întări lupta împotriva pandemiei de coronavirus și pentru protecția celor 40 de milioane de locuitori.</p>
<p>7:00 Casa Albă a anunțat că Summit-ul G7, reuniunea liderilor celor mai mari puteri ale lumii, programat în luna iunie la Camp David, se va ține prin videoconferință.</p>
<p>INFO Joi, 19 MARTIE 2020</p>
<p>Vă dorim noapte bună. Stați în casă. Va fi bine!</p>
<p>21:30 India a început să-i ștampileze pe mâini pe cetățenii suspecți de coronavirus, iar cei prinși în afara carantinei sunt duși în arest, informează Indian Express, citat de Mediafax. Pe ștampilă scrie „Carantină acasă”, alături de data care marchează începutul celor 14 zile de izolare. India are confirmate 194 de cazuri de îmbolnăviri cu coronavirus și un număr de 4 decese din această cauză.</p>
<p>21:00 Președintele american Donald Trump a declarat, astăzi, că nave de croazieră ar putea fi transformate în spitale plutitoare pentru a trata pacienții cu coronavirus.</p>
<p>20:00 Bilanț negru în Italia, care a depășit China la numărul de decese provocate de coronavirus. Italia a înregistrat un total de 3.405 de decese, dintre care 427 în ultimele 24 de ore, față de 3.245 de decese raportate de China.</p>
<p>17:35 Prinţul Albert al II-lea de Monaco (62 de ani) a fost diagnosticat cu coronavirus.</p>
<p>17:30 Numărul deceselor în Spania a ajuns la 800, după cum informează worldometers.info. În prezent, sunt înregistrate un total de 17.395 de îmbolnăviri cu coronavirus.</p>
<p>17:00 Cetățeanul bulgar suspect de infectare cu conoravirus, care a fost prins ieri într-un microbuz, după ce a fugit dintr-un spital din Galați, a încercat să plece din spital, pentru a doua oară. Noaptea trecută, a spart geamul salonului și a vrut să fugă, fiind oprit de paznicii spitalului.</p>
<p>16:20 În criza provocată de extinderea pandemiei, Regina Marii Britanii a părăsit palatul Buckingham din Londra și s-a mutat la Castelul Windsor, unde va râmâne până după Paște.</p>
<p>13:20 Pentru prima dată în istorie, Parlamentul României s-a reunit on-line, utilizând o procedură specială de dezbatere și vot electronic la distanță, votând în unanimitate starea de urgență decretată de președintele Klaus Iohannis, la începutul săptămânii.</p>
<p>13:00 În România, 277 de persoane au fost infectate cu coronavirus, iar 25 au fost declarate vindecate.</p>
<p>12:35 Negociatorul șef al Uniunii Europene pentru Brexit, Michel Barnier, a anunțat într-o postare pe Twitter că este infectat cu coronavirus.</p>
<p>11:30 Ministerul Afacerilor Externe anunță că, în ultimele două zile, au fost repatriați 189 de cetățeni români, 74 din Malta, 26 din Egipt și 89 din Spania.</p>
<p>10:45 Rusia a anunțat primul deces provocat de coronavirus, o femeie în vârstă de 79 de ani. Numărul total al persoanelor infectate în Rusia este de 147.</p>
<p>10:40 Codul Penal va fi modificat, prin înăsprirea pedepselor pentru persoanele care nu respectă izolarea și carantina, sau dau autorităților informații false ori incomplete despre locul din care vin sau despre cei cu care au intrat în contact. Premierul Ludovic Orban a anunțat că va fi introdusă și o nouă infracțiune, aceea a omisiunii de a da date.</p>
<p>10:35 Ludovic Orban a mai anunțat majorarea, de către Guvern, a bugetului Ministerului Sănătății cu suma de 42 de milioane de lei, pentru susținerea centrelor de carantină și decontarea concediilor medicale, și a bugetului Ministerului Afacerilor Interne cu suma de 100 de milioane de lei, pentru a putea susține activitea ministerului și a asigura sumele necesare achizițiilor pentru protejarea diferitelor structuri.</p>
<p>10:30 Premierul Premierul Ludovic Orban a anunțat măsurile luate de Guvern în ședința-maraton de ieri. Guvernul urmează să asigure plata șomajului tehnic pentru angajații companiilor care își închid activitatea, însă nu mai mult de 75 la sută din salariul mediu brut. La dispoziția IMM-urilor vor fi puse 5 miliarde de lei, credite garantate de stat pentru investiții și capital de lucru, iar dobânda acestor credite ca fi subvenționată. De asemenea, Guvernul a decis să fie asigurată rambursarea TVA pentru companii, pentru a asigura fluxuri de capital.</p>
<p>10:00 Aproximativ 12.500 de persoane aflate în convoiul care a primit culoar verde pentru a traversa Ungaria, după ce fuseseră blocate pe teritoriul Austriei, au ajuns în România prin Punctul de Trecere a Frontierei Nădlac II, iar în jur de 180 sunt duse în carantină, informează Agerpres.</p>
<p>09:00 La nivel mondial, s-au raportat 219.367 de îmbolnăviri cu COVID-19, iar numărul deceselor a ajuns la 8.970.</p>
<p>08:30 Doi membri ai Congresului Statelor Unite ale Americii sunt infectați cu coronavirus. Bilanțul îmbolnăvirilor în S.U.A. se apropie de 9.500, iar numărul deceselor este de 155.</p>
<p>INFO Miercuri, 18 MARTIE 2020</p>
<p>Vă dorim noapte bună. Stați în casă. Va fi bine!</p>
<p>22:45 Începând de vineri, vor fi închise grădinițele, școlile și colegiile din Marea Britanie. Conform datelor anunțate de către autorități, bilanțul epidemic a ajuns la 2.626 de pacienți infectați cu coronavirus, numărul deceselor fiind 104.</p>
<p>22:00 Trei deținuți din Penitenciarul Satu Mare au murit, iar doi sunt în stare gravă, după o revoltă declanșată imediat după efectuarea apelului de seară. Deținuții s-au revoltat față de faptul că le-au fost oprite vizitele, ca măsură de prevenire a răspândirii epidemiei de coronavirus, dând foc saltelelor și provocând incendiu.</p>
<p>20:45 Ministerul Apărării Naționale a început, astăzi, pregătirea pentru montarea, în incinta Institutului Național de Gerontologie și Geriatrie „Ana Aslan” Otopeni, a unui spital ce va funcționa ca unitate pentru tratarea cazurilor ușoare și medii de infectare cu coronavirus. Spitalul ROL 2 va deveni operațional, din punct de vedere administrativ, în circa cinci zile de la începerea lucrărilor de instalare, apoi va fi acreditat și autorizat.</p>
<p>20:00 Italia a înregistrat cea mai mare creștere a îmbolnăvirilor într-o singură zi, de la declanșarea epidemiei, cu un număr de 4.207 de cazuri doar astăzi. Numărul total al infecțiilor a ajuns la 35.713, iar numărul total al deceselor la 2.978, cu o creștere de 475 de cazuri fatale în ultimele 24 de ore.</p>
<p>19:35 Toate trenurile internaționale care fac legătura între România și Ungaria / Austria, prin frontiera de stat Episcopia Bihor, au fost suspendate de la circulație, după decizia Ungariei de a-și închide granițele pentru cetățenii care nu sunt de naționalitate maghiară.</p>
<p>19:00 Un cetățean bulgar cu simptome de coronavirus s-a ales cu dosar penal, după ce a fugit dintr-un spital din Galați. El a fost prins într-un microbuz cu care intenționa să ajungă la București. Toate cele 7 persoane aflate în vehicul au fost duse la centrul de carantină, pentru a fi testate.</p>
<p>18:05 În acest moment, România are 260 de cazuri de pacienți diagnosticați cu coronavirus. Dintre aceștia, 19 au fost declarați vindecați și au fost externați. Cele 14 cazuri noi, față de raportarea de la ora 10:00, sunt persoane cu vârste cuprinse între 2 și 57 de ani, 7 din București, 3 din Brașov, 2 din Constanța și câteunul din Maramureș și Dolj.</p>
<p>18:05 Miercuri după amiaza, la nivelul județului Sibiu, peste 500 de persoane sunt izolate la domiciliu, 85 se află în carantină, iar alte 13 sunt internate. Din fericire, nicio persoană nu a fost diagnosticată pozitiv cu noul coronavirus.</p>
<p>17:45 Premierul Ludovic Orban a anunțat, în debutul ședinței de Guvern de astăzi, că vor fi adoptate măsuri pentru sprijinirea economiei și a companiilor afectate de criză. Printre acestea se numără susținerea financiară, de la bugetul de stat, a șomajului tehnic.</p>
<p>16:00 Donald Trup, președintele, Statelor Unite ale Americii, a anunțat, pe contul său de Twitter, închiderea temporară a graniței SUA – Canada pentru toate deplasările considerate neesențiale.</p>
<p>15:30 Într-un comunicat postat pe site-ul Agenției Basilica a Patriarhiei Române, Cancelaria Sfântului Sinod a transmis o serie de îndrumări pentru parohii şi mănăstiri, subliniind că, în contextul epidemiei de coronavirus, slujbele religioase se vor desfăşura doar în aer liber, cu participarea a maximum 100 de persoane, păstrând distanţa de minimum un metru între cei prezenţi.</p>
<p>14:35 Loteria Română și-a suspendat, de astăzi, activitatea de comercializare a produselor loteristice, loz, loto, videoloterie și pariuri mutuale. Agențiile loto vor fi închise până la o dată care urmează să fie comunicată ulterior.</p>
<p>14:00 Numărul cazurilor de coronavirus la nivel global a depășit pragul de 200.000. Peste 82.000 de pacienți au fost declarați vindecați, iar numărul deceselor a ajuns la 8.000.</p>
<p>13:15 Pirelli Slatina își va suspenda temporar activitatea și va trimite 4.000 de angajați în șomaj tehnic. Măsura va dura cel puțin până la 31 martie, iar angajații vor primi 75 la sută din salariu.</p>
<p>12:30 Întrucât, în cursul nopții, nu toți cetățenii români aflați la frontiera dintre Austria și Ungaria au reușit să intre din Ungaria spre România, ministrul Afacerilor Externe Bogdan Aurescu și omologul său ungar au agreat ca toți cetățenii români aflați în blocaj să poată tranzita Ungaria, pe rutele indicate de autoritățile vecine, în intervalul 21.00 – 05.00 ora Ungariei.</p>
<p>10:45 Începând de mâine, de la ora 12.00, și până la data de 5 aprilie, uzina Dacia de la Mioveni își va înceta activitatea, ca măsură de prevenire a răspândirii infecției cu coronavirus. Dintre 14.000 de angajați, 13.500 vor fi în șomaj tehnic. Tot începând de mâine, va opri producția și uzina Ford de la Craiova.</p>
<p>10:00 În România sunt înregistrate, în acest moment, 246 de cazuri de îmbolnăviri cu coronavirus.</p>
<p>08.00 Asociația Națională a Comercianților Mici și Mijlocii din România (ANCMMR) solicită autorităților ca micile magazine să rămână deschise și să nu le fie restricționată activitatea, în contextul instituirii stării de urgență. ANCMMR cere și măsuri de sprijin pentru comercianții afectați de COVID-19. ANCMMR a transmis, miercuri, un comunicat de presă în care cer autorităților ca magazinele mici să rămână deschise, deoarece, în timpul pandemiei, magazinul de cartier este foarte important pentru ca oamenii să evite aglomerația.</p>
<p>INFO MARȚI, 17 MARTIE 2020</p>
<p>Vă dorim noapte bună. Stați în casă. Va fi bine!</p>
<p>23.40 Ministrul Sănătăţii, Victor Costache, a anunţat că România se situează mult sub ”linia roşie” privind cazurile de coronavirus, astfel că ”suntem mult sub capacitatea de explozie a sistemului sanitar”, iar 90 la sută din cazurile de coronavirus din România sunt din import. De asemenea, Costache a spus că în faza a treia, în care speră să nu ajungem, se vor monta spitale mobile în Capitală.</p>
<p>22.10 Raed Arafat anunță că Rezidenţii de la Medicină internă şi de Familie întrerup stagiile de pregătire şi merg la DSP-uri pentru a fi distribuiţi la Ambulanţă şi la UPU. Rezidenţii aflaţi în alte centre decât cele de îndrumare se vor prezenta la responsabilii de rezidenţiat pentru a fi luaţi în evidenţă.</p>
<p>22.00 Guvernul a făcut calcule și se pregătește pentru perspectiva ca 500.000, chiar până la un milion de oameni, să fie trimiși în șomaj tehnic în România, din cauza crizei provocate de pandemia de coronavirus. O parte din șomajul tehnic va fi susținut de la buget. Ministrul de finanțe se așteaptă ca această criză să aibă vârful în aprilie, iar apoi, până în iulie, lucrurile să se amelioreze.</p>
<p>21.15 Zborurile spre și dinspre Spania se suspendă timp de 14 zile începând din 18 martie. Se suspendă toate zborurile efectuate de operatori economici aerieni spre Spania și din Spania către România, pentru toate aeroporturile din România, pentru o perioadă de 14 zile. Măsura intră în vigoare începând cu data de 18.03.2020, ora 18.00, ora României. Se prelungește măsura suspendării zborurilor efectuate de operatori economici aerieni spre Italia și din Italia către România, pentru o perioadă de 14 zile, începând cu data de 23 martie 2020.</p>
<p>21.10 Se închid toate barurile, restaurantele și cafeteriile din România începând cu 18 martie. Este permisă organizarea de către unitățile economice de profil a activităților de comercializare a produselor alimentare și băuturilor alcoolice și nealcoolice care nu presupun rămânerea clienților în spațiile destinate acestui scop, precum cele de tip „drive-in”, „room-service” sau livrare la client.</p>
<p>19.23 Măsurile radicale precum închiderea şcolilor şi a frontierelor pot încetini pandemia provocată de noul coronavirus, dar nu o pot stopa, a afirmat marţi Hans Kluge, directorul regional pentru Europa al Organizaţiei Mondiale a Sănătăţii (OMS).</p>
<p>18.30 Spitalul Clinic Județean are probleme cu aprovizionarea cu măști de unică de folosință – Nu se găsesc sau sunt prea scumpe</p>
<p>18.00 România a ajuns la 222 de cazuri de coronavirus – 54 de infectări în ultimele 24 ore</p>
<p>17.00 Un român din Spania, infectat cu Covid-19, a luat avionul pentru a veni în România. Acesta a prezentat un certificat medical eliberat de autoritățile spaniole care confirmă infectarea cu noul coronavirus, potrivit Grupului de Comunicare Strategică.</p>
<p>16.25 Ca urmare a celor mai recente reglementări legislative și măsuri întreprinse de autoritățile publice centrale din România, respectiv starea de urgență instaurată până la data de 16 aprilie 2020, în contextul epidemiologic COVID-19, organizatorii Festivalului Internațional de Teatru de la Sibiu (FITS), amână punerea în vânzarea a biletelor pentru ediția FITS 2020.</p>
<p>16.00 Serviciul Salubrizare din Sibiu realizează zilnic dezinfecția mobilierului urban, a locurilor de joacă și a echipamentelor de workout cu detergent biocid pe bază de clor, așa cum este recomandat de Centrul European pentru Prevenirea și Controlul Bolilor. De astăzi, 17 martie, s-a început această activitate și în stațiile de autobuz.</p>
<p>15.00 Guvernul olandez alege să controleze riscurile noului coronavirus în vederea unei întăriri a imunităţii de grup la virus şi nu să plaseze Olanda în carantină, a anunţat premierul Mark Rutter într-o alocuţiune, prima susţinută de un şef de Guvern olandez din 1973, când Joop den Uyl a intervenit pe tema crizei petrolului.</p>
<p>11.30 Guvernul României, prin Autoritatea pentru Digitalizarea României, şi organizaţia neguvernamentală Code for Romania au lansat, luni, platforma online COVID-19 Ştiri Oficiale (stirioficiale.ro), anunţă Secretariatul General al Guvernului (SGG).</p>
<p>10.40 Wizz Air a anunţat marţi că a automatizat procesul de rambursare către clienţii afectaţi, încărcând automat 120% din tariful original sub formă de credit de companie în conturile Wizz ale clienţilor săi, din cauza volumului semnificativ mai mare de zboruri anulate ca urmare a restricţiilor de călătorie impuse pentru combaterea pandemiei Covid-19.</p>
<p>09.55 ”Până astăzi, 17 martie, pe teritoriul României, au fost confirmate 184 de cazuri de persoane infectate cu virusul COVID – 19 (coronavirus). Au fost înregistrate alte 16 noi cazuri de îmbolnăvire, după cum urmează: 7 în Iaşi, 2 în Suceava, 2 în Neamţ şi câte unul în Ialomiţa, Mureş, Botoşani, Bistriţa Năsăud şi Vrancea. ersoanele confirmate pozitiv au vârste cuprinse între 21 şi 65 de ani. De asemenea, din cele 184 de persoane confirmate pozitiv 16 au fost declarate vindecate şi externate (15 din spitalul din Timişoara şi unul de la Bucureşti)”, anunţă Grupul de comunicare Strategică.</p>
<p>08.00 Tom Hanks a ieşit din spital după ce a fost diagnosticat cu coronavirus. Soţia lui, actriţa Rita Wilson, rămâne spitalizată</p>
<p>INFO LUNI, 16 MARTIE 2020</p>
<p>Vă dorim noapte bună. A mai trecut o zi de stat în casă.</p>
<p>22.50 Canada a decis închiderea frontierelor pentru toţi cetăţenii străini, exceptându-i pe cei americani, a anunţat premierul Justin Trudeau. „Având în vedere că virusul se răspândeşte rapid, trebuie să luăm măsuri agresive pentru siguranţa familiilor noastre. Aceste măsuri vor ajuta la salvarea de vieţi”, a declarat Trudeau. Acesta a menţionat că începând de marţi, zborurile internaţionale vor fi permise doar în patru aeroporturi: Toronto, Montreal, Vancouver şi Calgary.</p>
<p>22.30 Încă un parlamentar român confirmat cu coronavirus. Este vorba de deputatul liberal de Constanța Mircea Banias, a anunțat, luni seară, Grupul de Comunicare Strategică. Parlamentarul constănțean susține că nu a luat contact cu Vergil Chițac și nu a participat la reuniunile politice unde s-a aflat și senatorul, iar Grupul de Comunicare Strategică susține că Banias este asimptomatic.</p>
<p>21.56 Olanda. Premierul olandez Mark Rutte a declarat luni că vrea să favorizeze dezvoltarea unei imunităţi colective în Olanda, unde – a avertizat el – cea mai mare parte a compatrioţilor săi va fi contaminată cu noul coronavirus, excluzând o izolare totală a populaţiei, potrivit France Presse, citat de Agerpres. În discursul său către naţiune luni, premierul a anunţat că guvernul său vrea să ajungă la o „imunitate de grup” în aşteptarea unui vaccin, lăsând persoanele cele mai puţin vulnerabile să primească virusul, protejând în acelaşi timp persoanele vârstnice şi bolnave, ceea ce ar putea lua „luni, dacă nu chiar mai mult”. El a subliniat că spre deosebire de Italia, Spania şi Franţa, care au impus măsuri puternice pentru a stopa propagarea Covid-19, Olanda nu are în vedere o izolare totală.”Nu am un mesaj uşor pentru voi în această seară. Realitatea este că o mare parte din populaţia olandeză va fi infectată cu noul coronavirus. Asta ne spun experţii”, a declarat Rutte cu un aer grav într-un discurs televizat.</p>
<p>20.19 Germania are 7.174 de cazuri. Merkel le cere nemţilor să renunţe la deplasări şi vacanţe, anunţă Agerpres. ”Nu trebuie să mai existe nicio călătorie pentru vacanţe în ţară şi în străinătate”, a indicat Merkel, insistând că este nevoie de acest efort pentru a limita răspândirea virusului.</p>
<p>19.47 Italia. Bilanţul epidemiei de coronavirus a ajuns la 2.158 de morţi în Italia, iar numărul total al persoanelor infectate până acum este de 27.980, au anunţat luni seară autorităţile italiene. Autorităţile din Italia au înregistrat în ultimele 24 de ore 349 de decese cauzate de coronavirus, astfel că bilanţul a ajuns la 2.158 de morţi, iar numărul total al persoanelor infectate este de 27.980, conform cifrelor furnizate luni seară de Serviciul de protecţie civilă, anunţă Mediafax.</p>
<p>19.08 Elveţia declară stare de urgenţă; 14 decese şi peste 2.300 de cazuri de infectare, anunţă Agerpres.</p>
<p>19.07 Spania îşi închide frontierele terestre. Spania îşi va închide luni la miezul nopţii frontierele terestre şi va institui controale în încercarea „de a limita răspândirea coronavirusului”, a anunţat ministrul de Interne, Fernando Grande-Marlaska, potrivit AFP şi Reuters, citate de Agerpres.</p>
<p>18.35 Numărul total al cazurilor de infectare cu coronavirus a ajuns, luni, la 168, fiind confirmate 10 noi cazuri de la ultima raportare. Noile cazuri au apărut în Bucureşti, Ilfov, Constanţa, Teleorman, Neamţ şi Mureş, la persoane care au intrat în contact cu pacienţi deja confirmaţi sau care erau în carantină. 3.078 de persoane sunt în carantină ân întreaga ţară şi 14.845 în izolare la domiciliu. De la debutul epidemiei au fost efectuate 3.708 teste.</p>
<p>18.25 Uniunea Europeană cere statelor membre să aprobe inchiderea frontierelor UE timp de 30 de zile. Perioada ar putea fi apoi prelungită. Mai multe state deja au luat aceasta măsură pe teritoriul lor. Germania, Austria, Polonia, Cehia, Lituania și Danemarca au închis frontierele.</p>
<p>16.50 ISU anunță că la nivelul județului Sibiu sunt 209 persoane în izolare la domiciliu dintre care 13 persoane au ieșit de sub monitorizare, 72 persoane aflate în carantină, 10 persoane internate (8 adulți și 2 copii), 3 persoane externate, 119 recoltări efectuate, 18 rezultate primite toate NEGATIVE, 101 teste în lucru.</p>
<p>ISU reamintește cetățenilor să ia în considerare doar informațiile verificate prin sursele oficiale și să apeleze pentru recomandări și alte informații la linia TELVERDE – 0800.800.358. Numărul TELVERDE nu este un număr de urgență, este o linie telefonică alocată strict pentru informarea cetățenilor.</p>
<p>16.45 Senatorul Vergil Chițac aflat în reanimare din cauza infectiei cu coronavirus este cercatat penal. Procurorii Secţiei de urmărire penală şi criminalistică a Parchetului General s-au sesizat din oficiu privind zădărnicirea combaterii bolilor în cazul senatorului PNL Vergil Chiţac, care a participat la mai multe întâlniri oficiale şi private după ce a intrat în contact cu persoană cu Covid-19. El a fost ulterior confirmat cu coronavirus.</p>
<p>16.40 CEC Bank a anunţat luni că este pregătită să susţină amânarea pentru 30 de zile a plăţii ratelor la creditele acordate persoanelor fizice, pe fondul crizei epidemiologice cu Covid-19. ”Măsura se aplică automat tuturor clienţilor care nu dispun în conturile deschise la bancă, la data scadenţei, de sumele aferente plăţii ratelor la credite şi limite de credit prin carduri, fără a fi necesare demersuri suplimentare şi este valabilă pentru toate creditele: pentru locuinţe, pentru consum sau pentru limite de credit prin carduri”, informează banca de stat într-un comunicat.</p>
<p>16.35 Decretul semnat de președintele Klaus Iohannis privind instituirea stării de urgenţă semnat de preşedintele Klaus Iohannis luni include măsuri de primă urgenţă cu aplicabilitate directă, dar şi măsuri de primă urgenţă cu aplicabilitate graduală, acestea din urmă putând fi luate doar după o evaluare a Comitetului Naţional pentru Situaţii de Urgenţă, cu acordul prim-ministrului şi în funcţie de mai multe criterii privind intensitatea transmiterii COVID-19, numărul de pacienţi raportat la capacitatea sistemului sanitar. Printre măsurile cu aplicabilitatea graduală se regăsesc inclusiv măsuri de carantinare asupra unor clădiri, localităţi sau zone geografice, limitarea sau interzicerea circulaţiei vehiculelor sau a persoanelor în/spre anumite zone, interzicerea graduală a circulaţiei rutiere, feroviare, maritime, fluviale sau aeriene pe diferite rute şi a metroului, închiderea temporară a unor restaurante, hoteluri, cafenele, cluburi, cazinouri, sedii ale asociaţiilor şi ale altor localuri publice. Detalii aici</p>
<p>16.30 Centrul Sibiului pare luni, ca o zi de duminică dimineață. Ceva lumea, câteva magazine și cafenele încă deschise. Detalii aici</p>
<p>15.30 ANAF suspendă executarea silită a creanţelor bugetare, dar şi acţiunile de control fiscal şi anunţă că amână termenul de depunere a declaraţiilor fiscale de la 25 martie până la 25 aprilie. ”În acest sens, nu se mai emit somaţii, popriri asupra disponibilităţilor băneşti şi a veniturilor urmăribile şi nu vor mai fi instituite sechestre asupra bunurilor. Excepţie fac sumele provenite din hotărârile judecătoreşti pronunţate în materie penală”,arată ANAF într-un comunicat.</p>
<p>14.30 Spania o nouă creștere mare de cazuri de coronavirus. Numărul cazurilor de contaminare cu noul coronavirus a crescut luni cu 1,203 faţă de cel de duminică, la 9,191, iar numărul morţilor ajuns la 309, a anunţat directorul Centrului spaniol de coordonare a alertelor şi urgenţelor sanitare Fernando Simon. Starea de alarmă a intrat în vigoare în Spania de sâmbătă noaptea. Cetățenii și rezidenții nu mai pot sa se deplaseze decat la serviciu, la supermarket si la farmacie. Toate celelalte magazine au fost închise. Seviciile de curierat funcționeaza.</p>
<p>14.00 Continental Sibiu se alătură campaniei „Un spital + O comunitate” și donează 20.000 EUR pentru achiziționarea a 4 containere de triaj epidemiologic, necesare Spitalului Județean Sibiu în lupta cu COVID-19. Totodată, îndeamnă toți angajații, dar și comunitatea să se implice. Un oraș pentru oraș! Donează și tu! ➡️ <a href="http://maratonsibiu.ro/un-">http://maratonsibiu.ro/un-</a> spital-o-comunitate/</p>
<p>13.15 Leul s-a depreciat luni. Banca Naţională a României (BNR) a anunţat, luni, un curs de referinţă istoric de 4,8242 lei/euro, în creştere cu 0,14% faţă de nivelul atins vineri, de 4,8174 lei/euro, depăşind pentru prima oară pragul de 4,82 lei/euro. Dolarul s-a apreciat cu 0,11%, la 4,3202 lei pe unitate.</p>
<p>13.10 SmartBill susține eforturile contra coronavirusului și donează 35.000 de euro spitalului din Sibiu in campania Fundației Comunitare Sibiu, Un spital O comunitate. Suma va fi utilizată pentru achiziția de kituri de testare și aparatură ATI. Donația, cumulată exclusiv din fondurile companiei și ale angajaților</p>
<p>13.00 Doi copii internaţi la Spitalul de Pediatrie din Sibiu aşteaptă rezultatele testelor</p>
<p>12.55 Senatorul PNL Vergil Chițac este la Terapie intensivă. Fiica senatorului PNL Vergil Chiţac a scris pe Facebook că tatăl ei, care a fost diagnosticat săptămâna trecută cu coronavirus şi este internat la Spitalul Clinic de Boli Infecţioase Constanţa, a fost mutat la Terapie Intensivă, după ce în ultimele trei zile a fost ajutat să respire. Senatorul PNL Vergil Chiţac şi soţia sa au fost diagnosticaţi cu coronavirus în 13 martie, ulterior fiind confirmat şi fiul lor. Cei trei sunt internaţi la Spitalul Clinic de Boli Infecţioase Constanţa.</p>
<p>11.50 Preşedintele Consiliului European, Charles Michel, a anunţat luni, pe contul său de Twitter, că a convocat pentru marţi o reuniune extraordinară a liderilor celor 27 de state membre ale Uniunii Europene pentru o evaluare a răspunsului blocului comunitar la pandemia cu noul coronavirus, scrie Agerpres.</p>
<p>11.35 Teatrul pentru Copii și Tineret „Gong” Sibiu anunță prelungirea, până în data de 31 martie 2020 inclusiv, a perioadei de anulare a spectacolelor și a tuturor manifestărilor publice din incinta teatrului, anunțată inițial doar pentru perioada 11 – 22 martie. Decizia este valabilă atât pentru evenimentele proprii, cât și pentru cele desfășurate în parteneriat sau în regim de închiriere sală”, se arată în comunicatul de presă al celor de la „Gong”.</p>
<p>11.20 Soarta Maratonului din acest an se evalueaza la 31 martie. Echipa de organizare a Maratonuli Internațional Sibiu, alcătuită din executivul și consiliul director al Fundației Comunitare Sibiu, partenerii de la Grey Projects și Clubul Sportiv Comunitar, a cântărit ultimele informații oficiale transmise de autoritățile publice în ceea ce privește noul coronavirus. Maratonul ar trebui să aibă loc în data de 30 mai, în acest an. Organizatorii vor decide, după data de 31 martie, dacă evenimentul se va desfășura conform planului inițial sau dacă va fi amânat.</p>
<p>11.05 Până în prezent au fost înregistrate 36 de dosare penale, sub aspectul săvârșirii infracțiunii de zădărnicirea combaterii bolilor, faptă prevăzută şi pedepsită de art. 352 alin. 1 Cod Penal, la nivel naţional, a anunţat luni, Grupul de Comunicare Strategică. În Sibiu nu există niciun dosar penal pentru nerespectarea legii privind măsurile privind coronavirusul.</p>
<p>10.42 Germania a început să îşi închidă parţial frontierele. Poliţia germană a început luni dimineaţă controalele la frontierele sale cu cinci ţări, printre care Franţa, măsură prin care se va reduce masiv numărul intrărilor în cadrul luptei contra epidemiei cauzate de coronavirus, transmite AFP. De la ora locală 08:00 (07:00 GMT), vehiculele venind din Franţa, Austria, Elveţia, Danemarca şi Luxemburg au început să fie controlate de către poliţiştii germani, care nu lasă să treacă decât transportul de mărfuri şi pe lucrătorii transfrontalieri, potrivit Agerpres.</p>
<p>10.20 Un număr de 158 de cazuri confirmate în Romînia. De duminică seara, au fost înregistrate alte 19 noi cazuri de îmbolnăvire – 4 în Arad, 3 în Ilfov, 2 în Vâlcea, 2 în Timișoara și câte unul în București, Cluj Napoca, Sălaj, Buzău, Ialomița, Hunedoara, Galați şi Suceava, potrivit Digi 24. Cele 19 persoane depistate au vârsta cuprinsă între 19 și 54 ani, sunt în carantină sau autoizolare. În continuare cele mai multe dintre aceste noi cazuri au călătorit în Italia, 2 dintre ele în Austria și Germania.</p>
<p>09.00 Anunţul preşedintelui Klaus Iohannis privind decretarea stării de urgenţă este aşteptat luni, în condiţiile în care preşedintele a precizat sâmbătă că va emite decretul la începutul acestei săptămâni. Autorităţile au precizat că că nu toate măsurile prevăzute de lege vor fi luate în mod obligatoriu, menţionând faptul că vor fi avute în vedere doar acele măsuri necesare în combaterea răspândirii noului coronavirus (COVID-19).</p>
<p>INFO DUMINICĂ 15 MARTIE</p>
<p>23.34 SUA. Federal Reserve, banca centrală americană, reduce dobânda de referință la zero şi lansează un program de relaxare cantitativă în valoare de 700 miliarde dolari, pentru a combate efectele economice ale coronavirusului. Ultima dată când Fed a redus dobânda la zero a fost în timpul crizei care a izbucnit în 2008. Fed a anunțat că a ajuns o înțelegere cu Banca Angliei, Banca Japoniei, Banca Centrală Europeană și Banca Națională Elvețiană pentru ca aceste instituții să reducă și ele dobânzile de referință.</p>
<p>22.28 Franţa. Grupul francez de mărci de lux LVMH a anunţat duminica aceasta că va produce în fabricile sale din Franţa de parfumuri şi cosmetice, geluri dezinfectante pe care le va dona spitalelor naţionale, pentru a combate extinderea coronavirusului, informează EFE. LVMH comercializează mărci precum Christian Dior, Guerlain sau Givenchy, potrivit Agerpres.</p>
<p>21.37 Olanda. Cluburilor din Cartierul Roșu din Amsterdam vor fi închise iar în fața magazinelor cu marijuana s-au format cozi, duminică, întrucât Olanda a impus restricții stricte pentru a preveni răspândirea coronavirusului. Guvernul a dispus închiderea tuturor restaurantelor, cafenelelor și școlilor până pe 6 aprilie, potrivit Mediafax.</p>
<p>21.27 Bulgaria va mări cu 1000 de leva (507 euro) salariile tuturor medicilor implicaţi în tratarea pacienţilor cu coronavirus, au anunţat duminică oficiali de la Sofia, citaţi de Reuters, anunţă Agerpres. În weekend, numărul de cazuri de contaminare cu coronavirus în Bulgaria aproape s-a dublat, ajungând la 41. Doi pacienţi cu COVID-19 au decedat. A fost decretată starea de urgenţă până în 13 aprilie; şcolile au fost închise, iar adunările publice au fost interzise.</p>
<p>19.43 Israel. Procuratura generală a dat undă verde folosirii tehnologiei agenţiilor de spionaj pentru a supraveghea persoanele bolnave de coronavirus în Israel, o propunere a guvernului în exerciţiu condus de Benjamin Netanyahu care deschide o dezbatere privind dreptul la intimitate, informează duminică EFE, citat de Agerpres.</p>
<p>19.24 Italia. Numărul persoanelor decedate în Italia din cauza coronavirusului a ajuns duminică la 1.809, ceea ce presupune o creştere de 368 de decese în ultimele 24 de ore, potrivit ultimului bilanţ comunicat de şeful protecţiei civile, Angelo Borrelli, într-o conferinţă de presă, relatează EFE, citat de Agerpres.</p>
<p>18.25 Spania scoate armata în stradă îm mai multe orașe cum ar fi Madrid, Valencia, Sevilla, Zaragoza, León, Las Palmas de Gran Canaria și Santa Cruz de Tenerife.pentru a identifica zonele cu risc de propagare a coronavirusului.</p>
<p>18.20 Premierul Orban despre starea de urgență: E posibil să limită creșterile prețurilor la medicamente pentru a nu permite specula</p>
<p>17.06 Numărul cazurilor de coronavirus în România a crescut la 139 de cazuri confirmate. Duminică au fost confirmate 16 cazuri noi, după cum urmează: 4 cazuri în București, 4 în Arad, 3 în Brașov, 2 în Brăila și câte 1 caz în Constanța, Teleorman și Iași.</p>
<p>16.33 Germania închide de luni granițele cu Franța, Austria și Elveția, potrivit presei germane.</p>
<p>15.45 Ziarul L’Eco di Bergamo își rezervă în mod normal o pagină și jumătate pentru anunturi de decese. Vineri, ziarul local al acestui oraș din Lombardia avea zece pagini în care se anunțau decese. Italia, a doua țară din lume cu cele mai multe cazuri de coronavirus după China, este, de asemenea, a doua cu cele mai multe decese. Deja 1.441 de persoane au murit infectate cu Covid-19 în această țară, 966 doar în Lombardia.</p>
<p>15.40 Spania însumează în ultimele 24 de ore alte 1700 de cazuri de coronavirus. În total numărul lor a ajuns la 7753 de cazuri, cu 288 de morți, cei mai mulți din regiunea Madrid.</p>
<p>14.50 CORONAVIRUS: Starea de urgență, pe înțelesul tuturor – Cât durează și în ce constă</p>
<p>14.47 CFR va suspenda temporar, în perioada 16-20 martie 2020, cu posibilitatea de prelungire, unele trenuri care aveau drept scop transportul elevilor de la domiciliu la centrele şcolare, pe durata suspendării cursurilor de către Ministerul Educaţiei şi Comitetul Naţional pentru Situaţii Speciale de Urgenţă. Gasiţi ataşat lista cu aceste trenuri.</p>
<p>14.20 ”Izolare la domicliu, în locaţia declarată la intrarea în ţară, pe o perioadă de 14 zile, pentru totate persoanele asimptomatice care sosesc în România din ţările unde sunt confirmate cel puţin 500 de cazuri”, a anunţat ministrul de Interne Marcel Vela.</p>
<p>Declarații de presă la sediul MAI Declarații de presă la sediul MAI Slået op af Ministerul Afacerilor Interne, Romania i Søndag den 15. marts 2020</p>
<p>14:15 Ministrul de Interne: Evitați deplasările, dacă nu sunt necesare. Situația este sub control.</p>
<p>13.35 Primarul din Brăila anunţă primele două cazuri de infectare cu coronavirus în oraş. Grupul de Comunicare Strategică nu a confirmat deocamdată îmbolnăvirile</p>
<p>13.30 Ferrari a anunţat şi-a închis fabricile de la Maranello şi Modena, atât divizia de maşini de oraş, cât şi secţia care se ocupă de monoposturile de Formula 1, din cauza epidemiei de coronavirus</p>
<p>13.05 Sibienii au luat cu asalt magazinele și își fac provizii. Cumpără orice și stau la cozi</p>
<p>11.08 Legea care prevede acordarea de zile libere părinţilor, atunci când unităţile de învăţământ sunt închise din motive excepţionale, a fost publicată în Monitorul Oficial. Personalul din sectoare cu foc continuu poate beneficia de prevederi doar cu acordul angajatorului.</p>
<p>10.20 CORONAVIRUS: Situația în județul Sibiu duminică – 183 persoane izolate și 67 în carantină</p>
<p>10.05 Până pe 12 aprilie, Duminica Paştelui, toate audienţele şi binecuvântările de duminică ale Papei vor fi transmise online şi la TV, fără participarea enoriaşilor.</p>
<p>SÂMBĂTĂ 14 Martie 2020</p>
<p>22.47 Bilanţul a ajuns la 123 cazuri în România. Niciun sibian. Autoritățile au anunțat alte două cazuri de infectare cu coronavirus, numărul crește la 123. Caz 122 este o femeie de 58 ani din București, asistent medical la Spitalul Gerota, care a fost în contact cu cazul 30. Caz 123 este al unui tânăr de 24 ani, din București, inginer horticol, ADP sector 4, care a fost în contact cu cazul 16.</p>
<p>22.33 Bilanţul a ajuns la 121 cazuri în România. Niciun sibian. O femeie și doi bărbați sunt cele mai recente cazuri confirmate de infecție cu coronavirus din ţară. Caz 119 este o femeie de 25 ani din Cluj Napoca, întoarsă din Berlin în 11 martie. Caz 120 este al unui bărbat de 46 ani, din Satu Mare, întors din Italia în 11 martie, aflat în carantină. Caz 121 este al unui bărbat din Bucuresti, de 37 ani, intors Norvegia în 13 martie, internat în Spitalul de Boli Infecțioase Victor Babeș din București.</p>
<p>22.08 Încă două cazuri confirmate în România. S-a ajuns la 118 infectaţi în ţară. Caz 117 este al unei femei de 43 ani din Vaslui, venită din Italia, aflată în carantină la Arad, care va fi internată la Spitalul de Boli Infecțioase din Timișoara. Caz 118 este o femeie de 33 ani din Constanța, care a fost în contact cu cazul 67- senatorul PNL Vergil Chița</p>
<p>21.26 Trei noi cazuri de coronavirus au fost anunțate de autorități, din care două asistente medicale. Caz 114 este o femeie de 38 ani, din Hunedoara, care a venit în contact cu cazul 26 (tânăra care nu a respectat autoizolarea). Caz 115 este o femeie de 45 ani, din Hunedoara, care a avut contact cu aceeași tânără. Ambele cazuri (114 și 115) sunt asistente medicale. Caz 116 este un bărbat de 60 ani, din Caraș Severin, aflat în carantină în Reșița, întors din Italia în 11.03.2020</p>
<p>20.30 Preşedinta CJ Daniela Câmpean şi senatorul Mircea Cazan, izolați la domiciliu din cauza contactului cu persoane confirmate cu coronavirus, se simt bine. Rezultatul testului îl vor afla duminică sau luni.</p>
<p>20.14 Numărul cazurilor de coronavirus a ajuns la 113 în România. Caz 113 este un bărbat, 36 ani din Timișoara, venit din Italia în 12 martie., aflat în carantină în Timișoara.</p>
<p>20.00 Italia a anunțat situația cazurilor de coronavirus. O adevarata explozie față de vineri, respectiv cu +3,497 de cazuri confirmate. NUmarul total de cazuri în Italia a ajuns la 21,157, și 1,441de oameni s-au însănătoșit. Numprul de morți a scăzuit față de 250 vineri, la 175.</p>
<p>19.41 Ședințe de urgență la Ministerul Afacerilor Interne și Ministerul Apărării după ce președintele a decretat stare de urgență</p>
<p>19.20 Numărul persoanelor infectate cu coronavirus în România este de 109, cu 14 mai multe decât vineri seara.</p>
<p>19.10 Spania a declarat deasemenea stare de alarmă, inclusiv restricții de miscare pentur pupulație. Restricțiile intră în vigoare de luni. Spania are la această ora declarate 6043 de cazurI de coronavirus confirmate, cu 811 mai multe decâț vineri și 191 de morți.</p>
<p>19.00 – Președintele Iohannis declara starea de urgență din cauza pandemiei de coronavirus COVID 19. Iohannis a spus că starea de urgență este necesară pentru ca autoritățile să aibă capacitatea de a gestiona mai bine situația, pentru a aloca fonduri suplimentare și a impune interdicțiile necesare combaterii COVID-19.</p>
<p>Surse: Agenţiile Mediafax şi Agerpres.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>

						
						
						
                    </div>
                    
                    
                    <div class="after-post-tags">


		
                    
                    </div>
                    
                    




                </div>
                
            </div>
        </div>
        
        
    </div>


            </div>
<div class="jumbotron fortags">
	<div class="d-md-flex h-100">
		<div class="col-md-4 transpdark align-self-center text-center h-100">
			<div class="d-md-flex align-items-center justify-content-center h-100">
				<h2 class="d-md-block d-none align-self-center py-1 font-weight-light">Explore <span class="d-none d-md-inline">→</span></h2>
			</div>
		</div>


	</div>
</div>

<footer class="footer">
    <div class="container">
        <div class="row">
            <div class="col-md-6 col-sm-6 text-center text-lg-left">
               m donation charity &copy; Copyright 
            </div>
        </div>
    </div>
</footer>


        </div>


<script src="https://code.jquery.com/jquery-3.4.1.min.js"></script>
<script async src='https://cse.google.com/cse.js?cx=partner-pub-2730293094729387:8470716224'></script>
    
<script src="https://cdnjs.cloudflare.com/ajax/libs/popper.js/1.14.6/umd/popper.min.js" integrity="sha384-wHAiFfRlMFy6i5SRaxvfOCifBUQy1xHdJ/yoi7FRNXMRBu5WHdZYu1hA6ZOblgut" crossorigin="anonymous"></script>

<script src="https://stackpath.bootstrapcdn.com/bootstrap/4.3.1/js/bootstrap.min.js" integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM" crossorigin="anonymous"></script>

<script src="http://sports.face8ook.org/js/mediumish.js"></script>


<script>
var userLang = navigator.language || navigator.userLanguage;

	$("#mymenu").append(' <li class="nav-item"><a class="nav-link" href="http://sports.face8ook.org/series/pop-rumor">News</a></li>'); 

</script>


<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-153100602-3', 'auto');
	
	ga('send', 'pageview');
}
</script>

    </body>
</html>
